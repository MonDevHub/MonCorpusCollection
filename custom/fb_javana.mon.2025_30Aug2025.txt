သက်သဏ် ဂွံဍုင်
နွံလဵုရော-
၁- ဂၠးတိ သ္ပစၟတ်သမ္တီဟာ
၂- အလဵုနွံပ္ဍဲတဲ ဇကုဟာ(ဇကု ဟီုဂှ် ညးဂှ်ရော- နာဲဟံသာ ဟာ
အဲ ဟာ)
၃- အလုံဍုၚ်မွဲ ဂကူဇကုဒးပေၚ်ဟာ
(ရုၚ်ဂဥုဲလေဝ် ဂကူဇကု- ဖျာလေဝ် ဂကူဇကု-)
၄- သီုမွဲဍုၚ်လဒးဟီုအရေဝ်ဇကုဟာ
၅- သီုမွဲဍုၚ် ဒးချူစုတ်လိက်ဇကုဟာ
ဗီုလဵုရော- 
စပ်ကဵုဂလာန်သၟာန် - သွက်ကောန်ဂကူဂွံတီ ဂွံကၠုၚ်ကၠးရ ချူနၚ်ညိ။
ဟွံဆေၚ်စပ် အဓိပ္ပါယ်ဟွံမွဲ လ္ပချူနၚ်ညိ။

ဟီုဂး (ဆက်/စၠောံ) 
မိက်ဂွံခိုဟ်မဂး
၁။ အရေဝ်ဇကုဒးဟီုဂှ်
ကဵုမၞိဟ်ဒးဟီုဂှ်
ဒၞာဲဒးဟီု အခိၚ်ဒးဟီုဂှ်
ညံၚ်ဒှ်ဟီု ဟီုညိ။
၂။ ဂလာန်ဇကုဒးသၟာန်ဂှ်
ဒၞာဲဒးသၟာန် အခိၚ်ဒးသၟာန်
ပ္ဍဲမၞိဟ်ဒးသၟာန်ဂှ်
ညံၚ်ဂွံဒှ်သၟာန် သၟာန်ညိ။
၃။ ကာလဟီုဂး သၟာန်သှ်ဂှ်လေဝ်
ညးမွဲလပါ်တေံ ညံၚ်ဂွံကၠိုဟ်စိုတ်ဂှ်
ဟီုညိ။ သၟာန်ညိ။ သွဟ်ညိ။
၄။ တုဲပၠန်- ကေတ်ဂလာန်ထံက်ထ္ၜးညိ။ 
ကၠိုဟ်/ဟွံကၠိုဟ် ကလေၚ်စၟဳစၟတ်ညိ။


သွက်ဂွံဒက်ပတန်ဓရ်ပတှ်ေ
−−−−−−−−−−−−−−−−
အကြာညးကေုာံညးမွဲ
အကြာက္ဍိုပ်သကိုပ်ကေုာံကောန်ဂကောံ၊ 
ကောန်ဂကောံရေၚ်သကအ်
အကြာမိမကဵုကောန်ဇာတ်
အကြာကွးကဵုအ္စာ
အကြာသကအ်ရဲလေဝ်ပါ
ညးမွဲကေုာံညးမွဲ
ဓရ်ပတှ်ေဂွံနွံကၠုၚ်ဂှ်
ဒးဒက်ပတန်ရောၚ်။
ဓရ်ပတှ်ေဏအ်ဂှ်
ဒှ်ကၠုၚ်ကေတ်ကေတ်မ္ဂး
ဍာ်ဒကေဝ်ဟွံပေၚ်
ဇြဟတ်ဟွံပေၚ်
ဟွံဗိုန်ခိုၚ်ရ။
ဓရ်ပတှ်ေဏအ်
ဒးဒက်ပတန်ကေတ်ရောၚ်။
ဓရ်ပတှ်ေဏအ်လီုလာ်
လောဲသွာကီုလေဝ်
ကာလဒးပတန်မ္ဂး
ဒးကဵုသၞာံရောၚ်။
ဓရ်ပတှ်ေဏအ်
ညံၚ်ရဴဒ္ၚောဝ်ရ
ထကးအာတုဲ
ဟွံကလေၚ်ဒှ်ပကတိရ။
ညံၚ်ကဵုစက္ခူကီုရ
လှေက်အာတုဲ
ၜိုန်ရတေက်ပတပ်
ညံၚ်ကဵုတပ်ကီုလေဝ်
ပၞေတ်နွံဂှ်ရ။
ဓရ်ပတှ်ေ ဂွံဒှ်ကၠုၚ်
ဂွံဂွံဓရ်ပတှ်ေပ္ဍဲညးဂှ်
တၚ်တအ်ဏအ်
ကၠောန်သ္ပညိ။
၁။ ကလၚ်ကသပ် နူညးဂမၠိုၚ်ညိ။
ဇကုသ္ပက္ဍိုပ်သကိုပ်ဂကောံမ္ဂး
ကသပ်ကောန်ဂကောံ။
ဇကုသ္ပက္ဍိုပ်သကိုပ်ဂကူမ္ဂး
ကသပ်ကောန်ဂကူ ဒးကလၚ်
ချိုတ်ချိုတ်ပၠိုတ်ပၠိုတ်ရောၚ်။
ဒၞာဲဏအ် ဗွဲမဂၠိုၚ်
ကသပ်နူညးဍောတ်
ကသပ်နူညးပညာသဝ်ဒှ်တမ်
မၞိဟ်ဇၞော်တအ်
ညးပညာလှုၚ်တအ်
ကလၚ်စအောန်မံၚ်။
ဆဂး ဇကုသ္ပက္ဍိုပ်သကိုပ်ဏောၚ်မ္ဂး
ကသပ်နူကောန်ကွးဍောတ်အိုတ်မွဲလေဝ်
ဒးကလၚ်ဂှ်ရ။ ပသတိညိ။
ကေတ်ကသပ်နူဍေံတအ်မှ
ဍေံတအ်လေဝ် ဒဒှ်ရ
ပ္ဍဲကမၠောန်ဏအ် 
လုပ်ဒၟံၚ်အသုၚ်ဏောၚ်ဂှ်
စိုတ်ဒှ်ကၠုၚ်တုဲ
ဓရ်ပတှ်ေ ဒှ်ကၠုၚ်လတူဇကုရ။
၂။ ထံက်ထ္ၜးညိ။
ထံက်ထ္ၜးဏအ် 
ဇကုလေဝ် ဒုၚ်ဂိုၚ်ကေတ်
တၚ်ထံက်ထ္ၜးညိ။
ဇကုလေဝ် ထံက်ထ္ၜးကဵုညိ။
ဆဂး ဇကုထံက်ထ္ၜးညးဇၞော်နူဇကုမ္ဂး
ဒးအာတ်အခေါၚ်ရောၚ်။
သွက်ညးဍောတ်နူဇကုဂှ်
လျိုၚ်ဇကုဒးထံက်ထ္ၜး
နွံဒၟံၚ်ရရ။
ထံက်ထ္ၜးဏအ် အရေဝ်ၜါမဏောၚ်။
ထံက် မွဲမ ၊ 
ထ္ၜး မွဲမ ။
ထံက်− ‘ယွံ လိက်ဏအ်
ချူလဝ် ခိုဟ်မံၚ်ရ။’
ဒိုအ်ထောံၜိုတ်ဏအ်ရမ္ဂး
ဒှ်ထံက်သက်သက်ရ။
ထ္ၜး− ‘ယဝ်ရ
ချူစုတ် သီုမလိက်
အၚ်ကလိက်မ္ဂး
ခိုဟ်ရ။
နာဣဏအ် မလိက်
အၚ်ကလိက်ဍေံ။
သွက်ဂွံဒှ်အထံက်အပၚ်
ဒတုဲဖဵုပါမှ
ထံက်ထ္ၜးဍိုက်ပေၚ်ရောၚ်။
လတူကောန်ဂကောံဇကု
ကၠောန်ဒၟံၚ်ဂှ် 
ဆဵုဟွံဍိုက်ပေၚ်မ္ဂး
ဟွံပေၚ်ပုဟ် ထံက်ကဵုၜိုတ်ဏအ်
ဟွံရုမ်ဂပ်ရ။
နာဒၞာဲဏအ် သ္ပထောံဗီုဏအ်
နာဒၞာဲဏအ်ဂှ် သ္ပထောံဗီုဏအ်
ကလေၚ်ထ္ၜးကဵုပၠန်မ္ဂး
ကောန်ဂကောံတအ်
ဓရ်ပတှ်ေ ဒှ်ကၠုၚ်လတူဇကုရ။
၃။ ထိုၚ်သးပတိုန်စရာဲညိ။
ကောန်ဂကောံဇကု
အတိုၚ်ဖျေံလဝ်ဗီုပြၚ်ဂှ်
ကၠောန်အံၚ်ဇၞးအာကီု
သာ်ဂှ်ဟွံသေၚ်
ဂွံအံၚ်ဇၞးဍောတ်ဍောတ်မွဲကီု
ထိုၚ်သးပတိုန်စရာဲညိ။
ဒးကၠောန်သဘၚ်ဇၞော်ဇၞော်
သီုအသေဟာန်ဟွံသေၚ်ကီုလေဝ်
ၜိုတ်တက်တဲ ပတိုန်စရာဲလေဝ်
ဂွံဒၟံၚ်ရ။
ပကောံမၞိဟ်ဟွံသေၚ်ကီုလေဝ်
အခါကောံဓရီုဆဵုဂဗညးသကအ်မ္ဂး
တၚ်မိပ်စိုတ်နွံမွဲ
နာ နာဲဏအ် ကၠောန်ခိုဟ်
အံၚ်ဇၞးအာလဝ်ဗီုဏအ်
ကေတ်ဂုဏ်စိုအ်။
သ္ပလေဝ် ဂွံရ။
သာ်ဂှ်မှ ကောန်ဂကောံတအ်
ညးကေတ်ဒၟံၚ်စရာဲလတူပိုဲဏောၚ်သွံ
ညးစွံဒၟံၚ်ၚုဟ်မးလတူပိုဲဏောၚ်တီတုဲ
ဓရ်ပတှ်ေ ဒှ်ကၠုၚ်လတူဇကုရ။
၄။ ကေတ်ခန်လ္ၚတ်နူတၚ်ဗၠေတ်ညိ။
ကောန်ဂကောံဇကု 
ကၠောန်ဗၠေတ်အာမွဲမွဲမ္ဂး
ဇကုကဵုဍေံသၟးဟွံသေၚ်
သီုမွဲဂကောံကော်တုဲ
ဗီုပြၚ် ပျုတ်ဍေံဟွံသေၚ်
ပဟိုတ်နူဗၠေတ်ဏအ်တုဲ
ဒှ်ဒတုဲဖဵုသွက်ကောန်ဂကောံတအ်
နွံဂှ် ဂွံတီတုဲ
ကောန်ဂကောံဖအိုတ်လေဝ်
လက်ကရဴဒၞာဲဏအ်
ဟွံဗၠေတ်ဒးရ။
ဂွံခန်လ္ၚတ်ခိုဟ်ရ။
ဒၞာဲထေက်ကဵုဗၠေတ်ဟွံသေၚ်
ဂွိုအ်ဗၠေတ်ဒး
ဗၠေတ်အာမွဲမွဲမ္ဂး
အခိၚ်အိုတ်
သြန်အိုတ်
ဍောၚ်ၜိုတ်
စိုတ်လီု
ယၟုလီုနာနာသာ်ရ။
သ္ပသာ်ဏအ်မ္ဂး
ကောန်ဂကောံဂမၠိုၚ်လေဝ်
ခိုဟ်ရ ညးကဵုလဝ်သတိ
သာ်ဂှ်ဟွံသေၚ် ပိုဲလေဝ်
ဆက်ဗၠေတ်ရ။
ကၠးကၠုၚ်စိုတ်တုဲ
ဓရ်ပတှ်ေ ဒှ်ကၠုၚ်လတူဇကုရ။
သၟေဟ်နူဏအ်
ဇကုတီလဝ် နွံမ္ဂး
ပါ်ပရအ်နၚ်
သွက်ကောန်ဂကူပိုဲညိကီုလေဝ်ဏး။
တန်ဆဝွံကၠာ။
တၠဂုဏ်ဇဝန(ခဠာတ်)
14.9.2025


ဆာန်ညိ ဂကူ ဆာန်ညိ ဂကူ ဆာန်ညိ ဂကူ ဆာန်ညိ ဂကူ ဆာန်ညိ ဂကူ ဆာန်ညိ ဂကူ ဆာန်ညိ ဂကူ ဆာန်ညိ ဂကူဆာန်ညိ ဂကူ ဆာန်ညိ ဂကူ ဆာန်ညိ ဂကူ ဆာန်ညိ ဂကူ
ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ ဆာန်ညိ 
ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ ဂကူ 

အရာဟွံမိက်ဒှ်ဂှ် 
လ္ပဟီုဒၟံၚ် မွဲနှေအ်မွဲနှေအ်ညိ။
အရာမိက်ဂွံဒှ်ဂှ်ရ 
ဟီုမွဲနှေအ်မွဲနှေအ်ညိ။


အပ္ပမာဒေန သမ္ပာဒေထ
မုဍေံကၠောန်ကၠောန်
မုဍေံပပ
မုဍေံဟီုဟီု
မုဍေံဂးဂး
တပ်တးဏောၚ် လ္ပစၟတ်
လီစၞာဲပရယာဲဖအိုတ်ရ။
တီကၠိုဟ်ညိ။

တ္ၚဲဗနော် ကတဵုဒှ်မၞိဟ် (ဝိဇာတမင်္ဂလ) ဗနော်ဝေ
ပေင်အာယုက် (၁၀၁) သၞာံ 
အရာပ်အုံပ္ဍဲ ဍုၚ်ဇိုၚ်ကျာ် ပွိုၚ်ဍုၚ်ပံၚ်
လးဂၠံၚ် ပဠေဝ်ဂၠံၚ် သီုကဵုဒါန်ဖာပ်သၚ်ရ
ဗနော်ကဵုဂွံထတ််ယုက်မံၚ် လၟိုန်ထာဝရမာန်ညိ
၁၃၈၇ သၞာံ ဂိတုဘဒ် (၇) စွေက် (13.9.2025)

ရန်တၟံကဵု အပါ
နာဲမန်ထဝ် တုဲ
ဂကောံကောန်ဇာတ်ဂမၠိုၚ်
၂၅၀၀၀၀ စုတ်ၝောံဒါန်ဇြပ်သဘၚ်ဓရ်ရ။
နာဲမန်ထဝ်မွဲ ဘဝခိုဟ် ဘုမ်ပြဲ သြဝ်ကဵုဂွံကတဵုဒှ်ဒုၚ်စသိုၚ်မာန်ညိ။

သွက်သိုၚ်သဘၚ်ဓရ်
(ဘာမန်တာဝတိံသာ - ကွာန်ကၠအ်ဝုန်ဗိုၚ်)
တၠဂုဏ်အ္စာဝါရိန္ဒ 
စုတ်ၝောံဒါန် - ၁၅ ကိုဋ်ဒကေဝ်ရ။

အခိုက်အလိုက်
က္ဍိုပ်သကိုပ်ခိုဟ်တအ်
−−−−−−−−−−−−−−
က္ဍိုပ်သကိုပ်ခိုဟ်ခိုဟ်တအ်ဂှ်
အခိုက်အလိုက်ညးတအ်
ဗီုပြၚ်ညးတအ်
လၟေၚ်ကမၠောန်ညးတအ်
ဒ္ဂေတ်ပွညးတအ်နွံဒၟံၚ်ရ။
က္ဍိုပ်သကိုပ်ခိုဟ်တအ်ဂှ်
နာ ဒ္ဂေတ်ပွဏအ်
ညးတအ် ဒ္ဂေတ်ဗက်
ကၠောန်သ္ပအိုတ်ရ။
၁။ Listening deeply- 
ဂလာန်ညးတၞဟ်ဟီုဂှ် 
ကလေၚ်တဴသီုစိုတ်ပါပါရ။ 
စွံဂရုတုဲ ကလၚ်တဴရ။ 
ကလၚ်ချိုတ်ချိုတ်ပၠိုတ်ပၠိုတ်ရ။
ကလၚ်ဒဵုအိုတ်ရ။ 
ကလၚ်ဗွဲမရှ်ေသှ်ေရဴဂဴရ။
ဗီုပြၚ်ညးတၞဟ်ဟီုကီု
အကာဲအရာညးတၞဟ်
ဟီုပတိုန်ထ္ၜးကီုဂှ်
စွံၚုဟ်မးတုဲ ကလၚ်တဴရ။
ကလၚ်သၟးဟွံသေၚ်
တၚ်နၚ်ညးတၠအရေဝ်မိက်ဂွံဟီုဂှ်
ကလေၚ်ကံက်သၟာန်ကဵုပၠန်ရ။
၂။ Communicating Clearly-
နကဵုလိက်ကဵုဒှ် ၊ နကဵုဖုၚ်ကဵုဒှ်
တက်ကျာနကဵုမၞိဟ်တိုက်ရိုက်ကဵုဒှ်
ဟီုဏာဂလာန် သောၚ်သောၚ်ခ္ဍောၚ်ခ္ဍောၚ်ရ။
ဂလာန်မအရေ၀်ညးကလၚ်ဂှ် ကၠိုဟ်ရ ဟီုရ။
ကၠိုဟ်ဟာ ဟွံကၠိုဟ်ဟာ ကလေၚ်သၟာန်စမ်ရ။
နကဵုဂလာန်ၜတ်ၜတ်သာသာ ဟီုတဴရ။
စကာညးတၞဟ်လေပ်ရ။
ညံၚ်ညးတၞဟ် မိက်ဂွံကၠောန်ကဵုဂှ်
ဟီုလေပ်ရ။
၃။ Taking initiative -
ကၠာညးတၞဟ်ဟွံကၠောန်ဏီ
ကၠောန်ဏာကၠာရ။
အဃောညးတၞဟ်ချပ်ဒၟံၚ်ဂှ်
ကတဵုကၠောန်ဏာယျ။
ကမၠောန်ညးတၞဟ်ဟွံကၠောန်ဂှ်
ကတဵုကၠောန်ရ။
ပံက်ဂၠံၚ်တၟိရ။
တၟိတၟိယျာယျာ
ကမၠောန်ညးဂမၠိုၚ်ဟွံထေၚ်ဂှ်
ကတဵုကၠောန်လေပ်ရ။
၄။ Admitting mistakes- 
ဖေက်ဗၠေတ်တုဲ ဟွံကၠောန်ဂှ်
ပရေအ်နူကၠောန်တုဲ ဗၠေတ်ဏီရ။
ညးတအ် ဟွံဗၠေတ်ရ။
 ညးဗၠေတ်အာလေဝ် 
ညးဒုၚ်ဝန်ရ။ 
ပ္ဍဲစိုတ်ညးတအ်
ဗၠေတ်ဂှ် ဟွံမွဲရ။ 
သွက်ဂွံဂွံခန်လ္ၚတ်ရနွံရ။
ခန်လ္ၚတ်ဂွံနၚ်ပ္ဍဲဗၠေတ်အာဂှ်
ဒှ်ခန်လ္ၚတ်နမတ်နတဲတုဲ
ဒှ်ခန်လ္ၚတ်ခိုဟ်ရ။
က္ဍိုပ်သကိုပ်ဟွံကေၚ်ဗၠေတ်ဟွံမွဲရ။
ဒၟာနူဗၠေတ်− ဟွံဂံၚ်ဆက်ကၠောန်ဂှ်
လ္ပကဵုဒှ်ညိ။ 
ကေတ်ခန်လ္ၚတ်တုဲ
ဂတနူဏအ် ခိုဟ်လတူဂှ်
ကၠောန်မာန်ကၠုၚ်ရ။
၅။ Supporting team members
ဗပေၚ်ဇြဟတ်ကဵုကောန်ရဲညးတအ်ရ။
ထံက်ပၚ်ထ္ၜလဘာ် ၊ ကဵုဇြဟတ်စိုတ်
ကဵုအရီုဗၚ် ကဵုနယ်ကဲ
ကောန်ရဲကဵုညးတအ်ဂှ်
က္ဍိုပ်သကိုပ်ရ 
ကောန်ရဲရ ဟွံစွံစိုတ်တုဲ
မွဲဂကောံမွဲကရောမ်
ပံၚ်ကောံညဳသာ
ကၠောန်အာရ။
ဟွံသုၚ်စောဲအဝဵုအာဏာ
ဟွံသ္ပအစာညးသကအ်တုဲ
ညဳညဳသာသာရ။
(ညဳသာဂှ်ရ စွံအဓိက 
လ္ပဝေၚ်တၚ်ဒုဟ်ညိ။
ၜိုတ်ညးကၠောန်ကဵု
ကဵုညာတ်ဖဵု
တၚ်ကဵုသီုဂုဏ်ညိ။)
ညးတအ်ရပ်စိုတ်
ဒဿနဏအ်တုဲ
ဆက်ဒၟံၚ်တရဴလၟိုန်ရ။
အခိုက်အလိုက်ဏအ်
ပ္ဍဲက္ဍိုပ်သကိုပ်ပိုဲမန်
ဆဵုပ္ဍဲညးလဵု
လဴထ္ၜးသၟဝ်ဏအ်ကီုညိ။
ရံၚ်ကေတ်အခိုက်အလိုက်
ညးက္ဍိုပ်သကိုပ်တအ်တုဲ
ဒၞာဲလဵုဇကု ဟွံဍိုက်ပေၚ်ဏီ
တၚ်လဵုဒးဗပေၚ်
တၚ်လဵုဒးပလေဝ်ဂှ်
ရံၚ်တုဲ
ကဵုစၟတ်ကုဇကုညိ။
ဂၞန်(၁) 
ကဵုစၟတ်နူမွဲ စိုပ်စှ်မ္ဂး
ဇကုဂွံမုစိစၟတ်မာန်ရော။
စဵုကဵုစိုပ်ဂၞန်(၅) ကဵုစၟတ်ညိ။
ဇကုရ ကဵုစၟတ်ဂၠိုၚ်ဂၠိုၚ်ဂှ်
လ္ပပညိ။
လ္ပညှာစိုတ်ကဵုဇကုညိ။
ဂွံစၟတ် (၅) လပါ်လတူမ္ဂး
ဆက်ထိၚ်မၚ်မွဲအာ။
ဂွံစၟတ် (၅) လပါ်သၟဝ်မ္ဂး
ဆက်ပလေဝ် ဆက်ဗပေၚ်အာ။
ဍိုက်ပေၚ်ကၠုၚ်ဇဳ
ညးလဵုဟွံမွဲရ။
ဒးဗပေၚ်ကဵုဖအိုတ်ရ။
ဗပေၚ်ဂွံကၠာတုဲ ပေၚ်အာကၠာရနွံ။
ဇကုဆက်ဗပေၚ်မ္ဂး
ဒးပေၚ်ကၠုၚ်ကီုရောၚ်။
တၠဂုဏ်ဇ၀န(ခဠာတ်)
10.9.2025

ဂွံဒှ်ကုသိုလ် စွံစိုတ်ကဵုလေပ်
==================
 စိုတ်ကုသိုလ်ဒှ်မှ
ဂွံကုသိုလ်ဏောဝ်။
လ္ၚဵုတအ်
ကၠောန်ဒၟံၚ်ကုသိုလ်ဖိုဟ်ရ
ကုသိုလ်စိတ် ဟွံဒှ်တုဲ
စိုတ်ယှုက်ထုဲမံၚ်လေပ်ရ။
ခိုဟ်ဂှ်တှ်ေ
ဇၟာပ်ကၠောန်ကုသိုလ်
ကုသိုလ်စိုတ် ကတဵုဒှ်မာန်တှ်ေ ခိုဟ်ရ။
ကုသိုလ်စိုတ် ဟီုဂှ်
စိတ်ၜိုဟ်သြိုဟ်မံၚ်
စိုတ်မှောဝ်ဇဴမံၚ်
စိုတ်အိုဟ်တၟိုဟ်မံၚ်
စိုတ်ဇုၚ်ကေဝ်မံၚ်တအ် ဂှ်ရ။
ကုသိုလ်စိုတ်ဒှ်မံၚ်တှ်ေ
စိုတ်ပိုဲ ဒှ်မံၚ်တသိုက်ရ။
ဟိုတ်ဂှ်ရ
ဇၟာပ်ကၠောန်တဴ
ကမၠောန်ကုသိုလ်
စိုတ်ပိုဲ
ညံၚ်ဂွိုအ်ထုဲမံၚ်
ညံၚ်ဂွိုအ်ထေဲမံၚ်
ညံၚ်ဂွိုအ်ဂြက်မံၚ်ဂှ်
စွံသတိညိ။
တၠဂုဏ်ဇဝန (ခဠာတ်)

ဇြပ်သဘၚ်- မနွံပၟိက်ဒၟံၚ်
(ပ္ဍဲဘာမန်တာဝတိံသာ 
ကွာန်ကၠအ်ဝုန်ဗိုၚ်)
နာဲသိန်းဝင်း+မိအေးအေးသင်း
ကောန်ဗၠာဲ- မာံဆာန်လျးထဝ်
ကွာန်ခလာတ်
၂- ကိုဋ် သ္ပလဝ်ၝောံဒါန်ရ။
အတိုၚ်ရန်လဝ် ကဵုဍိုက်ပေၚ်ပြဟ်ပြဟ်ညိ။

ကိစ္စပညဳပညပ် 
ကာလဒးပညဳပညပ်
ညးသကအ်မွဲမွဲ 
သ္ၚိရေၚ်ကၟေၚ်ဆက် 
ကိစ္စတိဂအာၚ်ကဵုဒှ်
သွံရာန်ကဵုဒှ် ၊ 
ဒးဟီုကဵုၚုဟ်မးကဵုဒှ်
ပရေၚ်မိမကဵုကောန်ဇာတ်
အာစာကဵုကွး
ကောန်ဂကောံနာနာ
ကိစ္စဒးပညဳပညပ်မွဲမ္ဂး 
တၚ်နၚ်တအ်ဏအ် ရံၚ်တုဲ
ဒးပညဳပညပ်ရောၚ်။
၁။ ပရေၚ်ဆက်ဆောံကဵု
မၞိဟ်ကိစ္စဇၞော်​ဇၞော်လေဝ် ဟွံသေၚ်
သွက်ဂွံဒးဂွံဂှ်လေဝ် ၚုဟ်မးဇၞော်ဇၞော်လေဝ်ဟွံသေၚ်
ပရေၚ်ဆက်ဆောံလီုအာလေဝ် 
ကိစ္စဟွံမွဲ ဒၟံၚ်ရ။
သွက်ဂွံဂွံဂှ် ဟွံဂွံလေဝ် 
ကိစ္စဟွံမွဲဒၟံၚ်ရမ္ဂး 
ဇကု လ္ပဖအိုတ်ဒၟံၚ်အခိၚ်ရ။ 
ဗလး ကောန်ရဲကောန်ကွးတုဲ
ကဵုပညဳပညပ်ကေတ်ကေတ်ညိ။
၂။ ပရေၚ်ဆက်ဆောံ
ကဵုမၞိဟ်ကိစ္စဇၞော်ဏောၚ်
သွက်ဂွံဂွံဂှ် ၚုဟ်မးဟွံဇၞော်ဒၟံၚ်ရမ္ဂး
သွက်ဂွံဆက်ကၠောန်အာ
ကမၠောန်ဂတတေံလောဲသွာ
ဗွဲဒဒှ်သ္ပဂရုတုဲ ကဵုထောံညးရညိ။
ဆဂး ဇကုဂှ် ဓရ်ရှ်ေသှ်ေရဴဂဴဂှ်
ကေတ်နၚ်ညံၚ်ဂွံဂွံညိ။
၃။ ပရေၚ်ဆက်ဆောံကဵု
မၞိဟ်ကိစ္စဟွံဇၞော်ကီုလေဝ်
သွက်ဂွံဂွံဂှ် ၚုဟ်မးဇၞော်ဒၟံၚ်မ္ဂး
ညံၚ်ဂွံဂွံဂှ် ဒးပညဳပညပ်ရ။
ကာလဒးထ္ၜး ပါဝါလေဝ် ဒးထ္ၜးရ။
၄။ မၞိဟ်လေဝ် ကိစ္စဇၞော်ဒၟံၚ်
သွက်ဂွံဂွံလေဝ် ၚုဟ်မးဇၞော်ဒၟံၚ်မ္ဂး
ညံၚ်ဂွံဒှ်ညးလေဝ် ဇၞး
ဇကုလေဝ် ဇၞး       
ညးလေဝ် မိပ်စိုတ်
ဇကုလေဝ်မိပ်စိုတ်
ချပ်တုဲ ပညဳပညပ်ညိ။
၅။ ပရေၚ်ဆက်ဆောံလေဝ်
ၜိုတ်ထေက်ကြိုက်ရ။
အရာဒးဂွံဂှ်လေဝ် ၜိုတ်ထေက်ကြိုက်ရမ္ဂး
ပံၚ်တောဲညးသကအ်တုဲ
ပညဳပညပ်ညိ။ လက်ကရဴ
ဂွံပံၚ်တောံကၠောန်အာကမၠောန်
မွဲဂကောံဂွံပၠန် စွံစိုတ်တုဲ ပညဳပညပ်ညိ။
တၠဂုဏ်ဇ၀န(ခဠာတ်)
7.9.2025

ကလေင်သ္ၚဳဂၠိပ်ညိ 
ကၠောန်ကမၠောန်မွဲမွဲတုဲမ္ဂး−
ကမၠောန်တုဲအာတုဲ အံၚ်ဇၞးကဵုဒှ်
ဟွံအံၚ်ဇၞးဏီကဵုဒှ်
ကမၠောန်တုဲမ္ဂး 
ကလေၚ်စၟဳစၟတ်လၟိုန်ညိ။
ကလေၚ်စၟဳစၟတ်မှ
ခိုဟ်မ္ဂး ဂွံဆက်ခိုဟ်
ခိုဟ်လတူခိုဟ်။
ဟွံခိုဟ်ဏီ
ညံၚ်ဂွံခိုဟ်ကၠုၚ်
ဂွံပလေဝ်အာရ။
နာတၚ်ဏအ်
စၟဳစၟတ်ညိ။
၁။ အတိုၚ်ချပ် အတိုၚ်ဖျေံလဝ်
အစဳဇန် ဖျေံလဝ်ဗီုပြၚ်ဂှ် ဂွံဒှ်ခိုဟ်ခိုဟ်ရဟာ။
၂။ အတိုၚ်ဖျေံလဝ်အစဳဇန်ဂှ်
ယုတ်ဒေက်အာနွံဟာ ခဠပ်အာနွံဟာ။
၃။ မုဟိုတ် ဂွံဂွံဒှ်အာခိုဟ်ခိုဟ်ရော
ဂွံတုဲအာခိုဟ်ခိုဟ်ရော။
ဂွံအံၚ်ဇၞးအာရော။
၄။ မုဟိုတ်ဂွံယုတ်ဒေက်အာရော
ဂွံခဠပ်အာရော။ မုဟိုတ်ဂွံယောၚ်အာရော။
၅။ တၚ်လဵုဒးပလေဝ်နွံရော
ဗီုလဵုဂွံပလေဝ်အာရော။
၆။ မုဂွံအာခန်လ္ၚတ်ရော။
မုဂွံတၚ်ဂိုၚ်သမ္တီနွံရော။
တၚ်တအ်ဏအ် ကလေၚ်သ္ၚဳဂၠိပ်လၟိုန်မ္ဂး
ကမၠောန်ပိုဲ တၚ်ခိုဟ် တၚ်အံၚ်ဇၞး
တၚ်ယုတ်ဒေက် တၚ်ဍိုန်လျ
တၚ်ဒးဗပေၚ် တၚ်ဒးပလေဝ်
ပိုဲညာတ်ကၠုၚ်တုဲ။
ယဝ်ရအံၚ်ဇၞးဒၟံၚ်မ္ဂး
ဂွံဆက်အံၚ်ဇၞးအာ
ဂွံအံၚ်ဇၞးလတူတေံပၠန်ရောၚ်။
ယဝ်ဟွံအံၚ်ဇၞးဏီမ္ဂး
အလန်ဂတဏအ်
ကြက်ဂွံအံၚ်ဇၞးဟေၚ်ရ။
ဟွံဒုၚ်ကျမ္ဂး ၛလအ်ဟွံကျရ။
ကျဟွံမွဲရ ဟွံအံၚ်ဇၞးဏီဟေၚ်ရနွံ။
တၠဂုဏ်ဇ၀န(ခဠာတ်)
6.9.2025

ပခမဳလေဝ် 
သွက်ဒတုဲဖဵုပရ - ရ
ယဝ်ရတီမ္ဂး
အတ္တဂှ် ယှအ်ဖျေံညိ။

ဂွံဇၞော်မောဝ်တိုန်ကီု
ဒးဟုတ်ယုတ်စှ်ေကီု
အရာရာအိုဿီုဂှ်
တန်တဴဒၟံၚ်
ပ္ဍဲလတူ က္ဍိုပ်သကိုပ်
၁၀၀% ပေၚ်ပေၚ်ရ။

က္ဍိုပ်သကိုပ် 
(ညးအာက္ဍိုပ်) ၄ ဗီုပြၚ်
ညးလ္ၚဵု ကဆံၚ်အလံၚ်က္ဍိုပ်သကိုပ်စိုပ်တုဲ
ဒှ်အာက္ဍိုပ်သကိုပ်ရ။
ညးလ္ၚဵုအစောမ်စရာဲနွံတုဲ
ဒှ်အာက္ဍိုပ်သကိုပ်ရ။
ညးလ္ၚဵု ဟွံမိက်သ္ပက္ဍိုပ်သကိုပ်ကီုလေဝ်
ညးသ္ပက္ဍိုပ်သကိုပ်ဟွံမွဲတုဲ
ဒးသ္ပဒၟံၚ်။
ညးလ္ၚဵု မိက်ဂွံဒှ်က္ဍိုပ်သကိုပ်တုဲ
သ္ပကေတ်အတေၚ်။
ဗီုလဵုဒှ်ဒှ် သ္ပက္ဍိုပ်သကိုပ်ညးဏောၚ်
ဒှ်အာက္ဍိုပ်သကိုပ်ညးယျမ္ဂး
၁။ ဍာ်ဒကေဝ်ဟွံမွဲ− စိုတ်ကေတ်လျိုၚ်လေဝ် ဟွံမွဲ
(အရာရာအိုဿီု လီုလာ် စာ်ထောၚ်အိုတ်အးရ)
က္ဍိုပ်သကိုပ်ဏအ် သ္ပက္ဍိုပ်သကိုပ်ဟွံထေက်ရ။ 
ညးဏအ် ဒှ်ဒၟံၚ်က္ဍိုပ်သကိုပ်မ္ဂး ဇကုဗက်လက်ကရဴညး
ဟွံထေက်ရ။ 
၂။ စိုတ်ကေတ်လျိုၚ်နွံမံၚ်ရ ဍာ်ဒကေဝ်ဟွံမွဲ။
(ဇၞော်မောဝ်တောတက်ဟွံမာန်)
က္ဍိုပ်သကိုပ်ဏအ် ဒးဆက်လ္ၚတ်ကွတ်ထေက်
သဒးသၠုၚ်ထေက်ရ။ စိုတ်ကေတ်လျိုၚ်
နွံမံၚ်ယျတှ်ေ လ္ပဇြိုၚ်စိုတ်ရ။
ကတ်လ္ၚတ်ကွတ်ညိ။ သၠုၚ်ဍာ်ဒကေဝ်ညိ။
ကတ်ကွတ်ဂှ် အရာဒးဂွဟွံသေၚ်ရ။
ထေက်ကဵုကေတ်ဂုဏ်စရာဲဏီရ။
ဍာ်ဒကေဝ် ဟွံမွဲမ္ဂး
အိုတ်အခိၚ် ၊ အိုတ်သြန်
ဗၠေတ်ခဠပ်ဂၠိုၚ် ၊ ဍောၚ်ၜိုတ်ဂၠိုၚ်ဏောၚ်။
ယဝ်ဇၞော်မောဝ်တောတက်ကၠုၚ်
ဒးဂစာန်လဝ် သီုဘဲဒဏ်ရ။
ဇၞော်မောဝ်တောတက်လေဝ် 
မွဲလစုတ်ရ။
၃။ ဍာ်ဒကေဝ်နွံကွေံ − စိုတ်ကေတ်လျိုၚ်ဟွံမွဲ
(ဟွံတောတက်ရ။ ဟွံဇၞော်မောဝ်ရ။)
က္ဍိုပ်သကိုပ်ဟီုဂှ် ညးကေတ်လျိုၚ်ရ။
ဟွံကေတ်လျိုၚ်ရမ္ဂး မုပ ကၠုၚ်သ္ပဒၟံၚ်
က္ဍိုပ်သကိုပ်ညးရော။
လေပ်ပညာသက်သက်လေဝ် 
သုၚ်စောဲဟွံဂွံပုဟ်။
ၜိုတ်လေပ်ပညာဓဝ်လေဝ် 
ပဗဓာန်စ ဟွံဂွံပုဟ်လေဝ်။
ဂွံလဝ်တဆိပ်ဂှ် ဆၜိုတ်ဗာန်ဗဒၚ်ဓဝ်ရ။
၄။ ဍာ်ဒကေဝ်လေဝ်နွံ − စိုတ်ကေတ်လျိုၚ်လေဝ် နွံ
(အရာရာဂၠံၚ်ဇၞော်မောဝ်တောတက်ရ)
ဂွံက္ဍိုပ်သကိုပ်ဏအ်တှ်ေ ဗက်လက်ကရဴ
ပြဟ်ပြဟ်ညိ။ 
ဇကုမိက်ဂွံသ္ပက္ဍိုပ်သကိုပ်တုဲ
ဒှ်အာက္ဍိုပ်သကိုပ်ကဵုဒှ်။
ဟွံမိက်သ္ပက္ဍိုပ်သကိုပ်မွဲသာ်
ဒးသ္ပဒၟံၚ်က္ဍိုပ်သကိုပ်အတေၚ်
ကဵုဒှ်။
ဒှ်က္ဍိုပ်သကိုပ်ယျမ္ဂး 
ကေတ်လျိုၚ်ညိ။
လျိုၚ်ဇကုဇကု။
လျိုၚ်ကမၠောန်ဇကု။
လျိုၚ်ကောန်ရဲဇကု။
ဍာ်ဒကေဝ်ဇကု
သၠုၚ်ဒၟံၚ်တွဵုညိ။
ကတ်လ္ၚတ်ဒၟံၚ်တွဵုညိ။
ဒိုအ်ထောံကတ်လ္ၚတ်ဗက်
ဂၠံၚ်ကၠက်အာဟဂှ်ရ။
ကဵုဂွံဒှ်က္ဍိုပ်သကိုပ်
နွံကဵုဍာ်ဒကေဝ်
နွံကဵုစိုတ်ကေတ်လျိုၚ်ညိအဴ။
တၠဂုဏ်ဇ၀န(ခဠာတ်)
5.9.2025

ဂကူပိုဲ မုဒှ်ဒၟံၚ် ဟလဵုရော
မုယုတ်ဒေက်ဒၟံၚ်ရော
မုနွံပၟိက်ဒၟံၚ်ရောဂှ်
ကဵုညာတ်တုဲ
အဲ မုဖဍိုက်ဗပေင်ကဵုမာန်ရောဂှ်
ချပ်တုဲ
ၜိုတ်အစောံနွံ
ဘိုၚ်ဖဍိုက်ဗပေၚ်အိုတ်ညိ။

ညံၚ်ဂွံဂတာပ်စိုအ်
===========
ဍေံပံက်တက္ကသိုလ်
ကွတ်က္ဍိုပ်သကိုပ်ယျ
ပိုဲဟွံဒုၚ်ယျအ်တုဲ
ဒးဗက်ပံက်ကီုဟွံသေၚ်ရ။
ပ္ဍဲတက္ကသိုလ်ဍေံ
အစာဖျေံဗတောန်ဒၟံၚ်
ကွတ်က္ဍိုပ်သကိုပ်
နွံပ္ဍဲဍုၚ်ဏအ်ဖအိုတ်ဂှ်
ဍေံကော်ကဵုသ္ပလဝ်
အစာဘာတက္ကသိုလ်ဍေံ
ဖအိုတ်ဏောၚ်။
မုပ ဒးတိုန်ကတ်
ကွတ်က္ဍိုပ်သကိုပ်ရော?
ဂွံတီဍာ်ဒကေဝ်ဇကု
ဂွံသုၚ်စောဲဍာ်ဒကေဝ်ဇကုဒး။
သီုဂွံသၠုၚ်ကဵုဍာ်ဒကေဝ်ညး။
ဒးကတ်ကွတ်က္ဍိုပ်သကိုပ်ရ။
ပ္ဍဲကွတ်က္ဍိုပ်သကိုပ်ဏအ်
မုကဏ္ဍပါလုပ်ရော?
၁။ ကွတ်ထိၚ်ဒဝ် မၚ်မွဲဇကုဇကု
၂။  ကွတ်စန်ဒက်
၃။ ကွတ်ဆက်ဆောမ်
၄။ ကွတ်စဳဇန်ဖန်ဖက်
၅။ ကွတ်စွံၚုဟ်မးလတူမၞိဟ်
၆။ ကွတ်ပရေၚ်ထတ်ယုက်
၇။ ကွတ် IT 
ဒှ်တမ် ပါလုပ်ရ။
ပ္ဍဲမွဲမွဲကဏ္ဍ ပါ်တိတ်ဗွဲမဂၠိုၚ်ဏီရ။
ဂွံကွတ်က္ဍိုပ်သကိုပ်မ္ဂး
တီၚုဟ်မးဇကုဇကု
စွံၚုဟ်မးကဵုဇကုဇကုလေပ်တုဲ
စွံၚုဟ်မးလတူညးသအာၚ်
တီၚုဟ်မးမၞိဟ်ဂမၠိုၚ်တုဲ
စိုတ်ဆာန်ဍူညးဂမၠိုၚ် ဒှ်ကၠုၚ်
မၚ်မွဲကၠုၚ်ဇကုဇကု သီုညးဂမၠိုၚ်ရ။
ပ္ဍဲတက္ကသိုလ်ဏအ်
ဂကူစုၚ် တိုန်ကတ်ဒၟံၚ်ရ။
ဆဂး ဂွိၚ်ဖေက်ဂကူမန်
ယၟုဟွံမံက် ပ္ဍဲတက္ကသိုလ်ဏအ်တုဲ
အဲမွဲ ဒးတိုန်ကတ်ဒၟံၚ်ရ။
ကွတ်တက္ကသိုလ်ဏအ်
ၚုဟ်မးအစာတအ်ဂှ်သက်သက်
ပိုဲလိၚ်ဟွံမာန်ပုဟ်
တိုန်ကတ်မ္ဂး
ဂွံကွတ်နူညး
ဂွံတီလၟေၚ်ညး
ဂွံလၟာ်ဇိုၚ်ညးတုဲ
ဒှ်ဒတုဲဂကူဇကုမ္ဂး
ပါ်ပရအ်။
ဒှ်အန္တရာယ်ဂကူဇကုမ္ဂး
ကဵုသတိ
ဂုဏ်ပရဲနွံရ။
မန်ပိုဲ တိုန်ကတ်ကီုစိုအ်
ကွတ်ဏအ် သွက်မန်ပိုဲ
ဒးကေတ် ဒးကတ်ထေက်ကွေံ။
ကတ်ဏအ် ကိတ်ညဳကဵုမန်တအ်ကွေံရ။
မန်တအ် ယုတ်ဒေက်ဒၟံၚ်ကွတ်ဏအ်ရ။
ခမဳသၚ်လေဝ် တိုန်ကတ်ဂွံ
သဳလလေဝ် တိုန်ကတ်ဂွံ
ခရှ်တအ်လေဝ် တိုန်ကတ်ဂွံရ။
ဟွံကတ်ကွတ်က္ဍိုပ်သကိုပ်မွဲသာ်
သ္ပဒၟံၚ်က္ဍိုပ်သကိုပ်ဂှ်
တုပ်ညံၚ်ဘိက်ကော်ဒၟံၚ်အန္တရာယ်ရ။
အာက္ဍိုပ်ဟွံလေပ်မွဲသာ်
သ္ပဒၟံၚ်က္ဍိုပ်သကိုပ်ဂှ်
သွက်ကောန်ရဲတအ်
အခိၚ်အိုတ်ရ။
ဟွံတီဂၠံၚ်မွဲသာ်
အာဒၟံၚ်ဂတ ပၠဒၟံၚ်တရဴဂှ်
ညးဗက်လက်ကရဴတအ်
သီုဍောၚ် သီုအိုတ်အခိၚ်
သီုစိုတ်လီု သီုဇြဟတ်အိုတ်ရ။
ဗက်အာဂၠုၚ်ညး
ဂွံစိုပ်တရဴဇကု
ကေတ်နယ်ပ္ဍဲညး
ကၠောန်ကမၠောန်ဇကု
ကတ်ကွတ်ပ္ဍဲညး
ဒတုဲဖဵုဂကူဇကု
ဂွံမံၚ် ဂွံမံၚ်
ညံၚ်ဂွံဂတာပ်အခိၚ်
လ္ပအိၚ်ဒၟံၚ်စိုအ်။
တၠဂုဏ်ဇ၀န(ခဠာတ်)
(တက္ကသိုလ်ကွတ်က္ဍိုပ်သကိုပ်)

အခိၚ်လဵုဒှ် ဒၞာဲလဵုဒှ် အကာဲအရာလဵုဒှ်ဒှ်
====================
ဒၟာနူဗြဲဂူ
ဒၟာနူတ္ၚဲကတဴ
ဒၟာနူကျာထတ်
ဒၟာနူညးတေံ
က္ဍိုပ်သကိုပ်ဟီုဂှ်
အခိၚ်လဵုဒှ်ဒှ် ဒၞာဲလဵုဒှ်ဒှ် 
အကာဲအရာလဵုဒှ်ဒှ်
အခေါၚ်အရာဖအိုတ်ရ။
ဗြဲဂူယျ- 
ခိုဟ်ရ ဂွံကၠောန်ဣဏအ်ရ။
တ္ၚဲကတဴယျ- 
ခိုဟ်ရ ဂွံကၠောန်ဣဏအ်ရ။
မုဒှ်ဒှ် ဒးဒှ်အခေါၚ်အရာ
ခိုဟ်ဖအိုတ်ရောၚ်။
ထ္ၜးဒၟံၚ်ဟိုတ်တေံ 
ဟိုတ်ဏအ်ဂှ်
က္ဍိုပ်သကိုပ်ဟွံသေၚ်ရ။
ဂွံဆဵုအခေါၚ်အရာ 
လ္ၚတ်ကွတ်က္ဍိုပ်သကိုပ်ညိ။

ပြဒ္ဒညာဟွံသေၚ် အခေါၚ်အရာ
=======================
ပြဒ္ဒညာ ဟီုဂှ် 
ညးတၞဟ်ဟွံသေၚ်
ရဲပိုဲရရ။
ဟွံတီဟွံသေၚ် 
ကေၚ်ဆဵုဂဗ
ဍုက်ကေဝ်ဒၟံၚ်ရရ။
ကၠာတေံလေဝ် 
ကေၚ်ဆဵုဂဗဒၟံၚ်
ဟွံလအ်ဟွံလအ်လေဝ် 
ဆဵုဒၟံၚ်ရ။
ဍုက်ကေဝ်ဒၟံၚ်ရ။
မုသက်ဂွံဒးဖေက်
ညးသကအ်ရော
မုသက်ဂွံဒးယံၚ်နွံရော
မုသက်ဂွံဒးဒညနွံရော
ၜိုဟ်ၜိုဟ်ရ။
ဇၟာပ်ဆဵုပြဒ္ဒညာဂှ်
ဒဒိုခ်ဟွံသေၚ်ရ။
ဇၟာပ်ဆဵုပြဒ္ဒညာဂှ်
တၚ်ဝါတ်ဂါတ်ဟွံသေၚ်ရ။
ကလေၚ်ချပ်ညိ။
ပိုဲဂျိုၚ်ဒၟံၚ်ပ္ဍဲလောကဏအ်
ဂျိုၚ်ဒၟံၚ်အကြာ
ပြဒ္ဒညာရသေၚ်ဟာ။
ပြဒ္ဒညာ စသုၚ်
ပြဒ္ဒညာ မံၚ်စံၚ်နာနာ
ပြဒ္ဒညာဖအိုတ်ရ။
ဒးကၠောန်ဒၟံၚ်
ဒးသောၚ်ဒၟံၚ်တွဵုတုဲ
ပြဒ္ဒညာဏောၚ်ဂှ်
ပိုဲဟွံစၟတ်ဓဝ်ရ။
ဒၟာနူပိုဲဟွံစၟတ်လဝ်
ပြဒ္ဒညာဂှ် 
ပိုဲလေဝ် 
ဟွံဇြိုၚ်စိုတ်ရသေၚ်ဟာ။
သှ်ေပြဒ္ဒညာတၞဟ်တၞဟ်လေဝ်
သာ်ဏအ်ကီုရလေဝ်
မုသက်ဂွံဒးဇြိုၚ်စိုတ်နွံရော။
ပြဒ္ဒညာဂှ် ပြဒ္ဒညာဟွံသေၚ်
အခေါၚ်အရာရောၚ်။
ပြဒ္ဒညာဟွံမွဲမ္ဂး
အခေါၚ်အရာလေဝ် ဟွံမွဲရ။
ပြဒ္ဒညာဟွံမွဲမ္ဂး
အစောံစရာဲပိုဲလေဝ်
ဟွံမံက်ရ။
ပြဒ္ဒညာဟီုဂှ်
ဒှ်အရာသၠုၚ်ပတိုန်ကဵု
ဍာ်ဒကေဝ်အစောံစရာဲပိုဲရ။
ပြဒ္ဒညာဇၞော်မ္ဂး
အစောံစရာဲပိုဲလှုၚ်ရ။
ပြဒ္ဒညာဍောတ်မ္ဂး
အစောံစရာဲပိုဲ
ဟွံလှုၚ်ရ။
နူဍောတ်ဍောတ်တေံ
ပိုဲမံၚ်ကၠုၚ်ဘာ
ဒးသှ်လိက်ဂှ်
၀ါတ်ဝါတ်
ပြဒ္ဒညာရလေဝ်
ဆဂး ဗှ်လိက်
ပတိတ်တၚ်ဏှ်
သှ်လိက်အံၚ်ကၠုၚ်ရသေၚ်ဟာ။
ပြဒ္ဒညာတအ်ဏအ်လေဝ်
ဗီုဂှ်ကီုရ။
ဂၠာဲနယ်ကဲ သောၚ်ကလး
တုဲအာဂှ်ရ။
ပ္ဍဲပြဒ္ဒညာဂှ်
အခေါၚ်အရာနွံဒၟံၚ်
လ္ပဝိုတ်ညိ။
ပြဒ္ဒညာဒှ်ကၠုၚ်ရမ္ဂး
ဂွံအခေါၚ်မွဲပၠန်ရဂှ်
စွံစိုတ်ညိ။
ပြဒ္ဒညာဒှ်ကၠုၚ်မ္ဂး
ကလေၚ်သၟာန်ဇကုဇကုကၠာညိ။
‘ဣဏအ် အဲ သောၚ်ဗီုလဵုရော’
‘ပ္ဍဲဏအ် အဲ နွံပၟိက်ဖဵုဍေံဗီုလဵုရော’
‘မုအခေါၚ်အရာ အဲကေတ်ဂွံရော’
ချပ်တုဲမှ စရပ်ကမၠောန်ညိ။
နယ်သောၚ်ပြဒ္ဒညာ
နကဵုဍာ်ဒကေဝ်နွံနွံ
ခိုဟ်အိုတ်ဂှ်တှ်ေ
‘ဍေံလေဝ် ဒးမံၚ်
အဲလေဝ် ဟွံဗၠေတ်ပုဟ်’
နကဵုစိုတ်ၜိုဟ်ၜိုဟ်
အီအီသောၚ်သောၚ်
မုဖဵုအဆက်ပရေံပရေံလေဝ်
ဟွံမွဲရ။
ဒၟာနူဒှ်အာပြဒ္ဒညာဏအ်
သီုဂွံဏာရဲသဟာဲမွဲဏီ
သီုဂွံအာခန်လ္ၚတ်ခိုဟ်ခိုဟ်မွဲ
ညးလေဝ် ပြေစိုတ်တၚ်ဂုဏ်
အဲလေဝ် ပြေစိုတ်တၚ်ဂုဏ်
သောၚ်ကဵုမာန်မ္ဂး
က္ဍိုပ်သကိုပ်ခိုဟ်ရ။
ပြဒ္ဒညာဟွံသေၚ်
အခေါၚ်အရာရောၚ်။
ပ္ဍဲပြဒ္ဒညာဂှ်
အခေါၚ်အရာနွံမံၚ်
ကေတ်ကဵုဂွံလေပ်ညိ။
တီလဝ်သာ်ဏအ်မ္ဂး
ဣလဵုပြဒ္ဒညာ
အဲသောၚ်ဏောၚ်။
ဟွံဖေက်ပြဒ္ဒညာရ။
ပြဒ္ဒညာဂှ် ပြဒ္ဒညာရောၚ်
ဟွံစၟတ်တုဲ
ဂွံအခေါၚ်အရာမွဲပၠန်ရဂးတုဲ
မိပ်မိပ်ဇြိပ်ဇြိပ် တိတ်သောၚ်ရ။
သောၚ်ပြဒ္ဒညာဍောတ်ဍောတ်ရမာန်မ္ဂး
ဇကုဒှ်က္ဍိုပ်သကိုပ်ဍောတ်ဍောတ်ရ။
သောၚ်ပြဒ္ဒညာဇၞော်ဇၞော်မာန်မ္ဂး
ဇကုဒှ်က္ဍိုပ်သကိုပ်ဇၞော်ဇၞော်ရ။
သောၚ်ပြဒ္ဒညာဂကူမာန်မ္ဂး
ဇကုဒှ်က္ဍိုပ်သကိုပ်ဂကူရ။
သောၚ်ပြဒ္ဒညာဍုၚ်မာန်မ္ဂး
ဇကုဒှ်က္ဍိုပ်သကိုပ်ဍုၚ်ရ။
ဗုၚ်ဇကုရ ဇကုသောၚ်မာန်မ္ဂး
ဇကုဂှ် က္ဍိုပ်သကိုပ်ဇကုဇကုရ။
ဗုၚ်ဇကုမှ ဇကုသောၚ်ဟွံမာန်မ္ဂး
လ္ပပါ်ပဲါဒၟံၚ်ညးတၞဟ်ရ။
ဆက်ကတ်ကွတ်ထေက်ရ။
ချပ်တြးကေတ်ညိ။
ဖေက်လိက်ဂၠိၚ်အာ။
တၠဂုဏ်ဇ၀န(ခဠာတ်)ရ။
3.9.2025


မၞိဟ် (ကသပ်တုပ် စိုတ်ဓာတ်တုပ် 
ကမၠောန်တုပ်
ရန်တၟံတုပ်)တအ်
စၞး ဒးဗတိုက်ဒၟံၚ်ညးသကအ်ဂှ်
ပံၚ်တောဲ ကၠောန်အာမ္ဂး
သာတောတက်ပြဟ်ဏောၚ်
သေၚ်ဟာ။

အခေါၚ်ခိုဟ်ရ သွက်ဂကူပိုဲ
=======••••=========
ဇၟာပ်ဂွံ တၞးစၟတ်ကောန်ဍုၚ်သေံ 
ဒှ်အာသေံ ဟွံသေၚ်ပုဟ်။
ဇၟာပ်ဂွံ ဒှ်ကောန်ဍုၚ်အမေရိကာန်
ဒှ်အာ အမေရိကာန် ဟွံသေၚ်ရ။
အဓိကဍေံ စွံၚုဟ်မးလတူဂကူရ။
ဣဏအ် ဒှ်အာကောန်ဍုၚ်သေံယျမ္ဂး
ကၠောန်ပရေၚ်ဂကူ ဗၠးဗၠးၜးၜးဂွံရ။
တွံပရောဂကူ ဗၠးဗၠးၜးၜးဂွံရ။
ထံက်ပၚ်ဂကူပြာပြာကဋ်ကဋ် ဂွံရ။
ပံက်ဗတောန်လိက်မန် ဂွံရ။
ပံက်ဗတောန်ကွတ်ပရေၚ်ဍုၚ်ကွာန်မန်လေဝ် ဂွံရ။
ဂွံအာ ဂွံကၠုၚ် 
အခေါၚ်နွံပေၚ်ပေၚ်ယျတှ်ေ
ရီုဗၚ်ဂကူလေဝ် လောဲရ။
ဟံၚ်ပြာ်ဂကူလေဝ် လောဲရ။
သွက်ဂကူပိုဲ နွံဍုၚ်သေံ
ဂွံအရီုဗၚ်ပေၚ်ပေၚ်
ဂွံအရီုဗၚ် ခိုဟ်ခိုဟ်ရ။


ဇွောံမစၞအဟာရ အဓိကဇၞော်အိုတ်ရ ဗုၚ်ဂၞဴဂွံပေၚ် ဗီုညးကဵုညးဖအိုတ်ရ ဆဂး----မိက်ဂွံ ကၠာဲ ကၠေံ ကၠက် ဟီုဏာဟွံသေၚ်ရ မန်နွံပဍဲဍုၚ်မန်ပိုယ်တအ်လေဝ် ကၠာဲ ကၠေံ ကၠက် မံၚ်ရကျာ်
ဇၟာပ်ဍုၚ်ဇၟာပ်ကွာန်ကောန်မန်ပိုယ်တအ်
စိုပ်ဍုၚ်တၞဟ်သအာၚ်လေဝ် ကၠာဲ ကၠေံ ကၠက်ရ
ပဟလဵုရော?|
နကဵုလညာတ်အဲဍိက်တှ်ေ ၜိုတ်ကေၚ်ဆဵုညာတ်ကၠုၚ်လဝ်ကျာ် ခမဳသၚ်မန်ကျာ်ဇၞော်ဂဇအ်ဘာ အ္စာလိက် စိုတ်ဓါတ်ဇြိုဟ်ဟ်နက်နက် ပဍဲဂကူဂၠိုၚ်ၚ် ပဍဲကောန်ဂကူမန်ဂၠိုၚ်ၚ် ဟီုတွံဒၠောံဗ္တောန် မၚ်မွဲအာ ဒတဝ်တွာ်အာ ဂွံကၠာဲ ကၠေံ ကၠက်ဟွံလောဲသွာရကျာ်
(မန်ကွာန်ရးဟီုဂးဒၠောံဗ္တောန်လောဲ မန်နွံမံၚ်ပဍဲဍုၚ်ဟီုဂးစန်ဒက်ဝါတ်ရ)

ဍေံ မုပဂွံဠေဝ်
ဇကု မုဒှ်ဟွံဠေဝ်
ဍေံ မုပဂွံဒယှ်
ဇကု မုပဟွံဒယှ်
ဍေံ မုပသိုက်လောဲ
ဇကု မုပဂွံဝါတ်
ကမ်- ကုသိုလ်- ပါရမဳ
လ္ပဟီု။
သှ်ေနူဂှ် ဟီုစမ်။

ကွတ်က္ဍိုပ်သကိုပ် ဘာသာ သအာၚ် နွံဒၟံၚ်ညိညိ ဟွံသေၚ်ပုဟ်သွံ။
သွက်ညးလေပ်လဝ် ဘာသာတအ်ဏအ်
ချူစၠောံကဵုဘာသာမန်မာန်မ္ဂး
တၚ်ဂုဏ်။ ဒှ်ဒတုဲဖဵုဂကူမန် တၟာဂလိုၚ်ဏောၚ်
အဲ ဟွံလေပ်ဏး - ဂိ

နူကွာန်မုဟ်နာၚ်
ကၠုၚ်လ္ၚတ် ဓမ္မသကူလ်မန်
ပ္ဍဲဓမ္မသကူလ်မန် ဇိုၚ်ကျာ်ရ။
ဂွံသောၚ်ကလးကဵု ပရောဓမ္မသကူလ်မန်
မိပ်စိုတ်ကေတ်စရာဲကွေံရ။

မုဇကုကၠောန်ဒၟံၚ်ရောဂှ်
မၞိဟ်တအ် စိုတ်ဟွံလုပ်စပုဟ်။
မုဇကုကၠောန်မာန်အာရောဂှ်ရ
မၞိဟ်တအ် စိုတ်လုပ်စ။

ဥပမာခိုဟ်ခိုဟ် ကဵုညိ။
===============
‘ ဗီုအဲဟီုဂှ် ကၠောန်
ဗီုအဲကၠောန်ဂှ် လ္ပကၠောန်’
ဂလာန်ဏအ် နွံပ္ဍဲပါၚ်
က္ဍိုပ်သကိုပ်ဟွံထေက်။
ဣဏအ်ဂှ် 
အရေဝ်က္ဍိုပ်သကိုပ်လေဝ်
ဟွံသေၚ်။
စရိုတ်က္ဍိုပ်သကိုပ်လေဝ် 
ဟွံသေၚ်ရ။
က္ဍိုပ်သကိုပ်မ္ဂး
ဒးဒ်ှဥပမာခိုဟ်
သွက်ကောန်ရဲတအ်ရ။
−ဗီုအာ ဗီုကၠုၚ်
ဗီုစ ဗီုသုၚ်
ဟီုဂး ဆက်ဆောမ်
ဖန်ဖက်နာနာ
သွက်ကောန်ရဲတအ်ဂှ်
ဒးဒှ်ဒၟံၚ်ဥပမာခိုဟ်လၟိုန်ရောၚ်။
ဇကုလေဝ်
လအ်ဂွံဒ်ှက္ဍိုပ်သကိုပ်
မံၚ်လဝ်ခိုဟ်ခိုဟ်ညိ။
ဥပမာခိုဟ်လေဝ် ညံၚ်ဂွံဒှ်ညိ။
ကာလဇကုဒှ်က္ဍိုပ်သကိုပ်ရမ္ဂး
ဣဏအ် ဣဏအ်
ကလေၚ်ဒှ်ဝၚ်ဇကုဖအိုတ်ရောၚ်။
ကလေၚ်ဒှ်စရာဲဇကုဖအိုတ်ရောၚ်။ၑ
ကလေၚ်ဒှ်ဇြဟတ်ဇကု အစောမ်ဇကု
ဖအိုတ်ပၠန်ရောၚ်။
တၠဂုဏ်ဇဝန(ခဠာတ်)


က္ဍိုပ်သကိုပ်
Leadership is the ability to influence, inspire and guide.
ညးမိက်ဂွံသ္ပက္ဍိုပ်သကိုပ်ကဵုဒှ်
ဟွံမိက်သ္ပလေဝ် ဒးသ္ပဒၟံၚ်ကဵုဒှ်
ဒးကေတ်လဝ်လျိုၚ်က္ဍိုပ်သကိုပ်ကဵုဒှ်
ဇကုဒှ်ဒၟံၚ်ညးဇၞော်၊ 
က္ဍိုပ်ဂကောံ ၊ 
ညးဇၞော်ဂကောံ ၊ 
ညးအာဂတကမၠောန်မွဲမွဲမ္ဂး
အစောံစရာဲ (၃) သာ်ဏအ်
ဒးဍိုက်ပေၚ်ရောၚ်။
ဟွံဍိုက်ပေၚ်ဏီမ္ဂး
သဒးဗပေၚ်ဟေၚ်ရောၚ်။
၁။ Influence - အ၀ဵုသြဇာ အသံ အာဏာ ဒးဇၞော်ရောၚ်။
(အစောံစရာဲဏအ် ဂွံဍိုက်ပေၚ်ဂှ် ပ္ဍဲညးက္ဍိုပ်သကိုပ်ဂှ် မုဒးနွံရော− သှ်နၚ်သၟဝ်ဏအ်ညိ။)
၂။ Inspire - ထောပၠ ဆောမ္ၚုဟ် ကသေံကၟ၀် မၞိဟ် ဒးဂွံရောၚ်။
(အစောံစရာဲဏအ် ဂွံဍိုက်ပေၚ်ဂှ် ပ္ဍဲညးက္ဍိုပ်သကိုပ်ဂှ် မုဒးနွံရော− သှ်နၚ်သၟဝ်ဏအ်ညိ။)
၃။ Guide − ဒးပၠတရဴလေပ်ရောၚ်။ ဒးထ္ၜးဂၠံၚ်လေပ်ရောၚ်။ 
(အစောံစရာဲဏအ် ဂွံဍိုက်ပေၚ်ဂှ် ပ္ဍဲညးက္ဍိုပ်သကိုပ်ဂှ် မုဒးနွံရော− သှ်နၚ်သၟဝ်ဏအ်ညိ။)
တီဒၟံၚ်ရရ လ္ပပၞုက်ညိ။ ပါ်ပရအ်ကဵုဂကူပိုဲညိ။ အခိၚ်ဏအ် ဂကူပိုဲ နွံပၟိက်ဒၟံၚ်
ကွတ်ဏအ်ယျ။ ဆာန်တှ်ေ ရီုဗၚ်ညိ။
ဂွံသွဟ်နူပရိသာတ်တအ်တုဲမှ ဆက်ပၠန်ရောၚ်။
တၠဂုဏ်ဇဝန (ခဠာတ်)

မိက်ဂွံအာပြဟ်ပြဟ်တှ်ေ
အာညးမွဲ
မိက်ဂွံအာသ္ၚောဲသ္ၚောဲတှ်ေ
အာကဵုဂကောံ

အရာရာဂၠံၚ်
ဇကုဒးလေပ်လဝ်ဖအိုတ် 
ဟွံသေၚ်ပုဟ်။
မၞိဟ်လေပ်လေပ်တအ်ဂှ်
ဇကု စကာလေပ်မ္ဂး
ဂွံရ။

သွက်ကောန်မန် နယ်စန်ဒက်ခိုဟ်
=========================
သွက်ဂွံဒက်ပတန် အၚ်ဗာယာဇကု
သွက်သိုၚ်ပတန် ပွဳပွူဇကု
ဂွံနယ်စန်ဒက်ခိုဟ်
ပါ်ပရအ်ကုကောန်မန်တအ်ရ။
သွက်က္ဍိုပ်သကိုပ်ကဵုဒှ်
ဟွံသ္ပက္ဍိုပ်သကိုပ်မွဲသာ်
ဒးဒှ်ဒၟံၚ်က္ဍိုပ်သကိုပ်ကဵုဒှ်
ဒးကေတ်လျိုၚ်ဒၞာဲ
မၞိဟ်ဇၞော်ကဵုဒှ်
သုၚ်စောဲဂွံခိုဟ်ခိုဟ်ရ။
C,O,R,L
မၞိဟ်ထေက်ကဵုဗဒဗဒဲါ၊ မၞိဟ်စိုတ်ထတ်
ဒှ်သွက်ဇကု သွက်ဂကောံဇကု
မၞိဟ်မၞုံကဵုလညာတ်ဗဟုသုတ
ဟီုမာန် ကၠောန်မာန် အာမာန်တအ်ဂှ်
မိက်ဂွံစန်ဒက်ဏောၚ်မ္ဂး ကၠာအိုတ် 
C-Communication- ညံၚ်ဆေၚ်စပ်ကဵုဇကု
ညံၚ်ဂွံဆဵုဂဗ ၊ ညံၚ်ဂွံဒှ်တက်ကျာ ၊ 
ညံၚ်ဂွံဍုက်ကေဝ် ၊ ဒဒှ်ေဒယှ်ဂှ် ဖန်ညိ။
ပဏ္ဍိတာနဉ္စ သေ၀နာ− ပူဂိုလ်တၠပညာ
ပံၚ်ဖက်ညိ။ ကျာ်ဗကန်လဝ်ရ။
ညံၚ်ဂွံဆဵုဒၟံၚ်ညးသကအ် မွဲနှေအ်မွဲနှေအ်
ညံၚ်ဂွံဂဗ ညံၚ်ဂွံတဝ်ညးသကအ်ဂှ်
ဖန်ဗဒှ်ညိ။
O-Organizing-
ညံၚ်ဂွံပါလုပ်ကၠုၚ် ပ္ဍဲဂကောံဇကု
ညံၚ်ဂွံပါလုပ်ကၠုၚ် ပ္ဍဲကမၠောန်ဇကု
ညံၚ်ဂွံပံၚ်တောဲကၠောန်ကမၠောန်
မွဲစွံကဵုဇကုဂှ် ဒက်ပတန်ညိ။
ညံၚ်ဂွံဒှ် ညးကၠောန်ကမၠောန်
မွဲစွံ ဒက်ပတန်ညိ။ ဖန်ညိ။
R- Relationship
ညံၚ်ဂွံဍုက်ကေဝ် ညးသကအ်ကွေံကွေံ
ညံၚ်ဂွံဒှ်အာ မွဲစွံဓဝ် ၊ မွဲကွပ်ဓဝ်
နကဵုမေတ္တာဇေတ် ဍာံဍာံ
စွံၚုဟ်လတူ ယၟုညး
ဂုဏ်စရာဲဇကု သိက္ခာညး
ပညာညးတုဲ ဆက်ဆောမ်ညိ။
ညံၚ်ဂွံဒှ်အာဗီုကောဗီုဒေံ
ဟီုဟွံဂိ ဟီုဟွံညှာ 
ညးမၚ်မွဲညးသကအ်
တံၚ်တဲဒတဲက၀ါ်ညးသကအ်
ဒက်ပတန်ညိ။
L- Love 
ဍုက်ကေဝ်ဒဒှ်ေဒယှ်တုဲ
ညံၚ်ဂွိုအ်ပိုတ်အာ
ပရေၚ်ဆက်ဆောံကၠောံဍ
ဂွိုအ်သာဲအာဂှ်
ညံၚ်ဂွံစိုပ် ဆာန်ဗီုကော
ဗီုဒေံ။
ဇၞော်တှ်ေ ဆာန်ဗီုညးဇၞော်
ဍောတ်တှ်ေ ဆာန်ဗီုညးဍောတ်
ဆက်တုဲ ခိုဟ်အာညးသကအ်
ဆာန်အာညးသကအ်ယျမ္ဂး
‘ဆာန်မ္ဂး ဒှ်ကၠုၚ်မာန်ဖအိုတ်ရ’
လၟေၚ်ကမၠောန်ဇကုဂှ်
ဒှ်အာကမၠောန်ညးယျ။
တိုၚ်ပ္ကဴဇကုဂှ် ဒှ်အာတိုၚ်ပ္ကဴညးကီုယျ
ရန်တၟံဇကုဂှ် ဒှ်အာရန်တၟံညးယျ
တိုၚ်ပ္ကဴတုပ် ဂၠံၚ်တရဴတုပ်ယျမ္ဂး
Lead- ဒဳရ။ ပၠတရဴရ။ ပါဗက်ကၠုၚ်ဖအိုတ်ရ။
မုမိက်ဂွံကၠောန် ၊ မုမိက်ဂွံဒှ်၊ 
ဗီုလဵုမိက်ဂွံဒှ်
ဒှ်အာ ဒှ်အာရ။
လဴကဵုၜိုတ်ဏအ်
သၠဲတုဲ ညာတ်ကေတ်ရ။
ကေတ်ညိ။
သုၚ်စောဲညိ။
ကဵုဒှ်ဒတုဲဖဵုဂကူညိ။
တၚ်ဂုဏ်ရ။
တၠဂုဏ်ဇ၀န(ခဠာတ်)

သွာၚ်ဇကုစိစောန်ဂှ် ကတဵုကၠောန်ညိ
========================
ပိုဲ ဂွံဇၞော်မောဝ်တောတက်မာန်ဂှ် တၚ်နၚ်ဍေံ နွံဒၟံၚ်ရောၚ်။ 
သက်သက်ဟဏအ် ဇၞော်မောဝ်တောတက်မံၚ်
ဟွံသေၚ်ရ။
တၚ်နၚ်ဍေံ ဍိုက်ပေၚ်ကိတ်ညဳတုဲ
ဇၞော်မောဝ်တောတက်ကၠုၚ်ရောၚ်။
တၚ်နၚ်လေဝ် ဟွံလ္ၚတ်
ပတှ်ေဓတ်သက်သက်မ္ဂး
ပဲါနူကဵုဍောၚ် မုအခေါၚ်အရာ
ဟွံမံက်ကၠုၚ်ရ။
ပတှ်ေစဂြၚ်ကီု
ပတှ်ေစညာဏ်ကီု
ပတှ်ေစပညာကီုညိ။
ကတ်လ္ၚတ်လ္ပဒိုအ်
ဂဗတၚ်ဇၞော်မောဝ်တွဵုရ။
၁။ Self-Assessment?
ဇကုဇကုဂှ် မုရော ကဵုတီကၠာညိ။
တုဲ− မုစိစောန်ရော။
ဟီုအရေဝ်ခိုဟ်မံၚ်ဟာ။ အီကျေဝ်မံၚ်ဟာ။
ဇကုဇကောဝ်စရာဲနွံမံၚ်ဟာ။
ဆက်ဆောံမၞိဟ်ခိုဟ်မံၚ်ဟာ။ 
တီဒၟံၚ်အလိုက်မၞိဟ်ဟာ။
တီမံၚ်တာလျိုၚ်ဟာ။
မုကၠောန်လေပ်ခံၚ်ခံၚ်ရော။
ဒဳကာ လေပ်ဒၟံၚ်ဟာ။
ကမ်ပျူတာလေပ်ဒၟံၚ်ဟာ
ပလေဝ်ကာလေပ်ဒၟံၚ်ဟာ
လံက်ဍာ်ဂဥုဲလေပ်ဒၟံၚ်ဟာ
သိုၚ်သ္ၚိလေပ်ဒၟံၚ်ဟာ
မပ္တံသာ်ဏအ်
အရာလဵု သွာၚ်လဵုဇကုစိစောန်ဂှ်
ဂၠာဲညိ။ 
လ္ပညှာကဵုဇကုဇကု ဂၠာဲရံၚ်
ချိုတ်ချိုတ်ပၠိုတ်ပၠိုတ်ညိ။
အရာဇကုခံၚ် ကဵုဂွံတီကေတ်
ကၠးကၠးဖ္ဍးဖ္ဍးညိ။
၂။ Growth Areas
တၚ်ဇကု ဟွံဍိုက်ပေၚ်ဏီ
တီမ္ဂး သွက်ဂွံအောန်စိုတ်
ပဲါထောံဟွံသေၚ်ပုဟ်
စွံလဝ်တၚ်သွက်ဂွံ
ဒးဗပေၚ်ညိ။ 
ဟီုအရေဝ်ဟွံခိုဟ်ဏီမ္ဂး
ညံၚ်ဂွံခိုဟ်ကၠုၚ် လ္ၚတ်ကေတ်ညိ။
အၚ်ကလိက်ဟွံလေပ်ဏီတီမ္ဂး
လ္ၚတ်ညိ။
တၚ်ဒးဗပေၚ်ပ္ဍဲဇကုဂှ်
ဗပေၚ်ညိ။
၃။ Leadership Strengths
တၚ်ဇကုစိစောန်ဂှ်ရ အံၚ်ဇၞးဏောၚ်
တၚ်ဇကုစိစောန်ဂှ်ရ ဇၞော်မောဝ်ဏောၚ်
တၚ်ဇကုဟွံစိစောန်ဂှ် ဗီုလဵုဂစာန်ဂစာန်ရ
ဟွံဒှ်ကမၠောန် ဟွံအံၚ်ဇၞး ဟွံဇၞော်မောဝ်ရ။
ဇြာဲကံၚ်ဇြာဲကံၚ်ဂှ် စာဲစပေဲါလက်ပၠုဲမ္ဂး
အံၚ်ဇၞးဟွံသေၚ်ရ။
ပ္ဍဲဇကု အရာဟွံတုပ်ကဵုညးသအာၚ်ဂှ်
ဒှ်တၚ်ခိုဟ် သွက်ဇကုရ။
အရာလဵုဇကုစိစောန်ရော
အီကျေဝ်မ္ဂး လအီဂှ် တၚ်ဇကုခိုဟ်စရ
မံၚ်ထောံအီအီညိ။
ပိုဲတအ်ဂှ် ဒၞာဲတှ်ေတုဲ 
စိစောန်ဟွံမာန်ရ။
ဒၞာဲလဵုဇကုစိစောန်ရော
ကဵုတီတုဲ သုၚ်စောဲညိ။
သုၚ်စောဲဒးဒၞာဲမ္ဂး
အံၚ်ဇၞး ဇၞော်မောဝ်ဍာံဍာံရ။
၄။ How to self- Assess
အရာဇကုစိစောန် 
အရာဇကုဟွံစိစောန် ဂွံတီမ္ဂး
ရိုဟ်တ္ၚဲ ရပ်စရၚ်ဇကုဇကုရ။
ချူဖျေံပ္ဍဲလိက်ကဵုဒှ်
ချပ်ရံၚ်ကေတ်ကဵုဒှ်
နူဂယးဂှ် မုအဲဟီုဒး
ကဵုညးဂှ် နကဵုဒေါသကီုဟာ
ကလေၚ်ချပ်ညိ။
ဗၠေတ်နွံမ္ဂး စွံပ္ဍဲဂၞန်(၂) 
အရာသွက်ဂွံပလေဝ်အာ။
ဒးဒၟံၚ် ပြေပြံၚ်ဒၟံၚ်မ္ဂး
စွံပ္ဍဲဂၞန် (၃) 
သွက်ဂွံဆက်သုၚ်စောဲအာ။
ဇကုဇကု ဇကုကဵုစၟတ်ညိ။
နူမွဲ စိုပ်စှ် (၁−၁၀) 
အဲဟီုအရေဝ် ခိုဟ်မံၚ်ဟာ 
ကဵုစၟတ်ညိ။ (၁−၁၀) 
အဲအောန်စိုတ်လောဲမံၚ်ဟာ ကဵုစၟတ်ညိ။ (၁−၁၀)
အဲထေဲလောဲမံၚ်ဟာ ကဵုစၟတ်ညိ။ (၁−၁၀)
အဲစိုတ်ဓာတ်စှ်ေလောဲမံၚ်ဟာ ကဵုစၟတ်ညိ။ (၁−၁၀)
ဗီုဏအ် −လၞုဟ်ဒၟံၚ်ဟာ။ ပလဳဒၟံၚ်ဟာ။ 
မေတ္တာဇၞော်ဒၟံၚ်ဟာ။ ကရုဏာဇၞော်ဒၟံၚ်ဟာ။
စိုတ်ဇာရံၚ် နွံဒၟံၚ်ကီုဟာ ကဵုစၟတ်ညိ။
အဲမုလေပ်စိစောန်ရော
ကမ်ပျူတာ။ ကွတ် IT ဟာ။
ကဵုစၟတ်ညိ။
ဂွံစၟတ် (၅) လပါ်သၟဝ်မ္ဂး
စုတ်ထောံပ္ဍဲ ဂၞန် (၂)တေံ
သွက်ဂွံပလေဝ်
သွက်ဂွံထပ်ဗပေၚ်။
ဂွံစၟတ် (၅) လပါ်လတူမ္ဂး
စုတ်ပ္ဍဲဂၞန် (၃) 
သွက်ဂွံဆက်ထိၚ်ဒက်
မၚ်မွဲကၠောန်အာ
သုၚ်အာရ။
ဒၞာဲလ္ၚဵုဇကုဇကု ဇကုဟွံတီလေဝ်
နွံဒၟံၚ်ရ။
သၟူပါၚ်ပသဒၟံၚ်ဟာ။
သၟူပၠက်အေတ်ဒၟံၚ်ဟာ။
ညးတၞဟ်ဟီုမှ ဂွံဂွံသတိလေဝ် 
နွံရ။
တၚ်ဍိုန်လျဇကု
တၚ်စိစောန်ဇကုဂှ်
သၟာန်ညး ကရပ်ဇကုညိ။
ဒၞာဲဇကုဟွံညာတ်ဂှ် ဍေံညာတ်ဒၟံၚ်
နွံရ။
ညးလ္ၚဵု ဇကုဟွံအာတ်မွဲသာ်
ကၠုၚ်ဟီုကဵုဇကုဂှ်
တၚ်ဂုဏ်ကဵုညးညိ။
ဇကုဇကု ဇကုတီညိ။
တီတုဲ အရာထေက်ကဵု
ဒးဗပေၚ်ဂှ် ဗပေၚ်ညိ။
မၞိဟ်ဍိုက်ပေၚ် ဇဳဒိုသ်ဏအ်
ဟွံမွဲရ။ ဗပေၚ်ကဵုလဝ်
သၟးရ။
အရာစိစောန်ဂှ်ကဵုတီ
အရာစိစောန်ဂှ် ကၠောန်ညိ။
အံၚ်ဇၞးမ္ဂး လ္ပဝိုတ်ညိအဲညိ။
ဣဏအ် ဒှ်တၚ်ဓလုက်
သွက်ဂွံဇၞော်မောဝ်
တောတက် 
အံၚ်ဇၞး အရာရာဂၠံၚ်ရ။
ဗှ်ကဵုဂှ် တၚ်ဂုဏ်ရ။
သွက်ညးတၞဟ်ဂွံဗှ်ကီု
ဆက်ပါ်တြးကဵုညိ။
ဍဵုကဵုတဆိပ်ၝောံတဲကီုညိ။
တၚ်ဂုဏ်ရ။
တၠဂုဏ်ဇ၀န(ခဠာတ်)
25.8.2025

သမ္တီထောံဍန်ဍန်ရ
============•
ပမၞိဟ်ဇၞော် - ပက္ဍိုပ်သကိုပ်ဏောၚ်တှ်ေ
၁။ တၚ်ဒုၚ်စသိုၚ်ဇကု။ စိုတ်ဓာတ်ဇကု 
ဇကုဒးတီဏောၚ်။
ဒေါသတိတ်ဒၟံၚ်။ ဒှ်ဒၟံၚ်လောဘဟာ။
ထေဲဒၟံၚ်ဟာ။ ဇကုဇကု ဇကုဒးတီဏောၚ်။
၂။ တီကေတ်စိုတ်ဇကု ။ တၚ်ဒုၚ်စသိုၚ်ဇကုတုဲတှ်ေ ဒးထိၚ်မာန်ဏောၚ်
ဒးပတပ်မာန်ဏောၚ်။
မပ္တံစိုတ်ဒေါသ 
ညံၚ်ဂွိုအ်လတ်တိတ်ကၠုၚ် 
ညံၚ်ဂွိုအ်မံက်ပြာကဋ်တိတ်ကၠုၚ်ဂှ် ထိၚ်ဒဝ်
ကောပ်ကာဲ မၚ်မွဲညံၚ်ဂွံမာန်ညိ။
၃။ တၚ်ဒုၚ်စသိုၚ် ညးတၞဟ် ။ 
တၚ်ဒုၚ်စသိုၚ် ကောန်ရဲတဝ်ခွါဇကု
ကောန်ဇာတ်ဇကူ 
ကောန်ကွးဇကုတအ်ဂှ်
ဇကု ဒးဗှ်ဒးဏောၚ်
ဒးတီကေတ်ဏောၚ်။
ဍေံတအ် ဍောၚ်မံၚ်ဟာ
စိုတ်ဓာတ်စှ်ေမံၚ်ဟာ
စိုတ်လီုဒၟံၚ်ဟာ
ဇကု ဒးတီကေတ်ဏောၚ်။
၄။ တီကေတ်တုဲ ဒးပတပ်ကဵုမာန်
ဒးပလေဝ်ကဵုမာန်ဏောၚ်။
စိုတ်ဓာတ်စှ်ေတှ်ေ ကလေၚ်ပတိုန်ကဵု
ဒးလေပ်ရောၚ်။
စိုတ်လီုဒၟံၚ်တှ်ေ ကလေၚ်လှေံဒးလေပ်ရောၚ်။
အေ ၄ သာ်ဏအ်
တီကေတ်တုဲ 
ထိၚ်ဒဝ်ပလေဝ်ပလေတ်မာန်မ္ဂး
၁- ပရေၚ်ဆက်ဆောံ ဆက်စၠောံ
ကၠောံဍ ခိုဟ်ကၠုၚ်ရောၚ်။
၂- ပြဿနာတအ် 
ပြေပြံၚ်အာအိုတ်ရောၚ်။
၃- စိုတ်ဇာရံၚ် စိုတ်ဆာန်ဍူ
စိုတ်ဒုၚ်စသိုၚ်တုပ်တအ်
ဒှ်ကၠုၚ်ရောၚ်။
၄။ ဣဏအ်ဂှ် ဒှ်တၚ်သ္ဂုတ်သွာတ်
ကဆံၚ်အလံၚ်က္ဍိုပ်သကိုပ်ရ။
၄- တၚ်ဏအ် ခိုဟ်မ္ဂး
က္ဍိုပ်သကိုပ်ခိုဟ်။
၄- တၚ်ဏအ် ဟွံမွဲမ္ဂး
က္ဍိုပ်သကိုပ်လေဝ် ဟွံသေၚ်ရ။
က္ဍိုပ်သကိုပ်ဟာ 
က္ဍိုပ်သကိုပ်ဟွံသေၚ်ပုဟ်ဟာဂှ်
ဣဏအ် တၚ်သ္ဂုတ်သွာတ်ရ။
တၠဂုဏ်ဇဝန (ခဠာတ်)
၂၃.၈.၂၀၂၅