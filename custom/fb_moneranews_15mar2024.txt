ပရိုင်ဇမၠေံတ္ၚဲဏအ်
၀၄၊၀၆၊၂၀၂၄
၁၊ ပရေင်ကြံင်မ္ၚိုဟ် အကြာဒပ်ပၞာန်ဗၟာ ဇက်ကၠုင်လဝ်ပၞာန်ကဵု ပၞာန်ပၠန်ဂတး ဒေသနွံ
၂၊ ဒပ်ပၞာန်ဗၟာတအ် နကဵု က္ၜင်ကျာထောံဖျေံဗမ် ဘာလကျာ် ဍုင်ကအ်ကြိက် ညးဒးဝပ်ၜါတၠ နွံ
၃၊ ဗျူဟာ သင်္ဃန်းညီနောင် ခမရ ၃၅၇ ရပ်ပၠန်ဂတးတအ် သီဂွံယျ ဒၞာဲဏအ်သၟး
ဒပ်ပၞာန်ဗၟာ ပိတံဒပ် ရဲပၠန်ဂတးတအ် သီဂွံဏာ
၄၊ ဒပ်ပၞာန်ရခေင်တအ်လေဝ် သီဂွံဒပ်ပၞာန်ဗၟာတုဲ ကောန်ပၞာန်ဗၟာ ချိုတ် ၈၀ တၠနွံဂး


လိက်လလောၚ်တြး လစွံစိုတ်ဗော်ဍုၚ်မန်တၟိ - စပ်ကဵု ပေါဲဗတိုက် ဒေသၜဳဂြာၚ် ကေုာံ စပ်ကဵုပရေၚ်လောၚ်ဆောံ ကွာန်ဓမ္မသ။
စၟတ်တ္ၚဲ - ဂိတု ဖဝ်ရဂိုန် (၁၂) စွေက်၊ သက္ကရာဇ်ဍုၚ် ၁၃၈၅ ၊ ဂိတုဧပြီ (၅) သၞာံခရေတ်၂၀၂၄။
ဟိုတ်နူ ဒပ်ပံၚ်ကောံတအ် ဓမံက်ကၠုၚ် ပေါဲဗတိုက် ပ္ဍဲဒေသ ၜဳဂြာၚ် ဂှ်တုဲ၊ နအသိၚ်အလိုန် ပေါဲဗတိုက် ဂှ်ဟေၚ် နူဒပ်ကံၚ်သဳပၞာန်ဗၟာ ပန်ပလံၚ်ဏာ လွဟ်ဇၞော် နူက္ၜၚ်ဒပ်ဍာ် ဒပ်ကျာတုဲ ဒးသ္ၚိဌာန် ညးဍုၚ်ကွာန် ကွာန်ဓမ္မသ၊ သ္ၚိညးဍုၚ်ကွာန် မန်တအ်ဂမၠိုၚ် တဴအာပၟတ် လၟိုဟ်ဗွဲမဂၠိုၚ်တုဲ ဒးဒုၚ်ဆောံလေၚ်ကၠုၚ်နွံကီုရ။
စပ်ကဵု အကာဲအရာ မကတဵုဒှ်အာဂှ်တုဲ ပ္ဍဲစၟတ်တ္ၚဲ ဂိတုမာတ် ၄ ကေုာံ ၅ ပွိုၚ် (၂) တ္ၚဲ ကမ္မတဳရေၚ်တၠုၚ် ကေၚ်ကာ ဗဟဵု ဗော်ဍုၚ်မန်တၟိ သဳကၠဳ သ္ၚဳဂၠိပ်ကၠုၚ်တုဲဟေၚ် နလိက် လလောၚ်တြးဏအ် မိက်ဂွံ လလောၚ်တြး ဓမံက်ထ္ၜးဏာ လစွံစိုတ် ဗော်ဍုၚ်မန်တၟိ ကီုရ။ 
ကုဂကောံရပ်လွဟ် ဂမၠိုၚ်တအ်ဂှ်လေဝ် ညံၚ်ဂွံ သ္ပသမ္တီ တိဍာ်ပရေၚ်အုပ်ဓုပ် ဂကူညး၊ ဗော်ညးတုဲဟေၚ် ပွမကေတ်ဒၞာဲ ဇရေၚ်ကွာန်မန်ဂမၠိုၚ် ဝေၚ်ဓမံက်မံၚ်ပၞာန် တအ်ဂှ် ထေက်ကဵု မ္ဒးဗ္စာရဏာ တၟော်ဆရောၚ်။ ဟိုတ်ပွ ပေါဲပၞာန်တုဲ ညံၚ်ပရေၚ် လေၚ်ဆောံ ညးဍုၚ်ကွာန်မန်တအ် ဟွံဂွံကတဵုဒှ်ကၠုၚ်ဂှ် သ္ပဂရု တၟော်တော်ဆ တုဲဟေၚ် ညံၚ်ဂွံကၠောန်ၜိုတ် အာဂှ်လေဝ် ကဵုဏာသမ္တီကီုရ။
Credit- ပရိုၚ်ဍုၚ်မန်တၟိ


ပရိုင်ဇမၠေံတ္ၚဲဏအ်
၀၄၊၀၅၊၂၀၂၄
၁၊ ညးဍုင်ကွာန်ကအ်ဂူတအ် ဒးဒုင်ပန်ကဵုလွဟ်ဇၞော်တုဲ သ္ၚိဌာန်လီုလာ် ကၠအ်တဴအာနွံ
၂၊ ကောန်ပၞာန်ဗၟာ ကေတ်ကွဳလိုန်ဓါတ်မ္ဂး လ္ပကဵု ရဲဒေသတအ် ကဵုသတိ
၃၊ ဍုင်နေပျဳတဝ် ဒးဒုင်ထောံဗမ်ကဵု ရဲပၠန်ဂတးကၠုင်နူဒေသကရေင်လ္ပာ်တိဍာ်မန်
၄၊ ဒပ်ပၞာန်ကချေင်တအ် စအုပ်ဓုပ် ဍုင် လွယ်ဂျယ်


ပရိုင်ဇမၠေံတ္ၚဲဏအ်
၀၄၊၀၄၊၂၀၂၄
၁၊ သရောပ်ပရေင်ချိုတ်ဂျိုင် မွဲဒမြိပ်ပေါဲဗတိုက် ကအ်ဗိန်
၂၊ ဒပ်ပၞာန်ဗၟာ ချိုတ် ၄ တၠ ဒးဝပ်ဗွဲမဂၠိုင် ပ္ဍဲကဵု ပန်ပှ်ော ဍုင်ကအ်ကြိက် တ္ၚဲဏအ်တုဲ ဒပ်ပၞာန်ကရေင်တအ် ဗိုင်ဂေတ်လဝ် ဒပ်ပၞာန်ဗၟာ
၃၊ ဒပ်ပၞာန် ကချေင်တအ် သီဂွံဒပ်ပၞာန်ဗၟာ ဗဒဲါဍုင် မိုးမောက် မွဲဗဒိုပ်ပၠန်
၄၊ ဒပ်ပၞာန်ရခေင်တအ် ဒှ်ပေါဲဗတိုက်ကဵု ဒပ်ပၞာန်တၠကွတ်ပၞာန်ဗၟာ နပခ တုဲ ဒပ်ပၞာန်ဗၟာ ချိုတ် ၁၈ တၠ ဒးဝပ်ဗွဲမဂၠိုင် ပၞာန်ရခေင် ဒးဝပ်ၜါတၠ
၅၊ ချိုတ်ဂျိုင် ရဲပၠန်ဂတးတအ် ဟီု ပ္ဍဲကဵု လုပ်ပန် ဗဒိုပ်ပၞာန်ဗၟာ ရုင်ဗၠာဲသၟိင် ကြုက်ပိအနင် ပြဳ

ပ္ဍဲကွာန်ဓမ္မသ ပရေင်ပန်ပှော် ဆက်ကတဵုဒှ်မံင်တုဲ နူကနေံဏံ ညးဒေသမွဲတၠ ဒးဘဲလွဟ်ဇၞော် သ္ကာတ်မြဟ်
ပရိုင်အခေတ်မန် ၊ ဖဝ်ရဂိုန် (၁၀) စွေက်
ပ္ဍဲကွာန်ဓမ္မသ ပရေင်ပန်ပှော် ဆက်ကတဵုဒှ်မံင်တုဲ နူကနေံဏံ ညးဒေသ နူအရာပ်ပလိုတ်မွဲတၠ ဒးလဝ်ဘဲလွဟ်ဇၞော် ပ္ဍဲဇိုင် ဗွဲမသ္ကာတ်မြဟ်ရောင် ညးဒေသဂှ်ဟီုရ။
နူကနေံဏံ အခိင်လဒေါဝ်တ္ၚဲ ၜိုတ် (၁၁) နာဍဳဂှ် မၞိဟ်တြုံ အယုက် (၃၈) မွဲတၠ ဃောနွံမံင်ပ္ဍဲအရာပ်ပလိုတ်ဂှ် နူက္ၜင်ပၞါန်ဗၟာ ပန်ဖျေံနင်လွဟ်တုဲ ဒးအာပ္ဍဲဇိုင် ၊ ဒးလဝ်ဘဲလွဟ် သ္ကာတ်မြဟ်မံင် ၊ လၟုဟ်ဂှ် ညးစိုပ်အာရုင်ဂဥုဲ ဍုင်မတ်မလီုတေံယျ -ဟီုရ။
ပရေင်ပန်ပၠောပ်လွဟ် လပါ်ပၞါန်ဗၟာတအ်ဂှ် နွံမံင်အရိုဟ်တ္ၚဲ ၊ နူကနေံဏံ က္ၜင်ကျာပၞါန်ဗၟာတအ် ဂေတ်ကၠုင်ထံင်ပရိုင်‌ ဗက်ရံင်မံင်အကာဲအရာကွာန်နွံ ၊ နူက္ၜင်ဍေံတအ်ဂှ် အရိုဟ်တ္ၚဲရ ပန်ပၠောပ်နင်မံင်လွဟ်ပ္ဍဲကွာန် ၊ အခိင်သဝ်တ္ၚဲ ဗတံတ်ှေ ဍေံတအ်ပၠောပ်လွဟ် ကဵုက္ၜင်ဂၠိုင် ၊ အကာဲအရာဟွံညိင်ဝတ်ဏီဖိုဟ် -ဟီုရ။
ပရေင်ပန်ပှော် ပ္ဍဲဗွိုင်ဒေသကွာန်ဓမ္မသဂှ် ညးဒေသတအ် ဒးဒုင်ပန်ဂစိုတ်လဝ်ကဵု ပၞါန်ဗၟာတအ်နွံတုဲ ဟိုတ်နူပၞါန်ဗၟာတအ် ပန်ဖျေံမံင်လွဟ်တုဲ ညးဒးဘဲလွဟ်လေဝ်နွံရ။
အခိင်လၟုဟ် သ္ၚိဌာန်ညးဍုင်ကွာန်တအ်လေဝ် အကြာ (၃၀၀) သ္ၚိပြင်င် ဒးဒုင်တူလေင်အာလဝ် နကဵုဘဲလွဟ်က္ၜင်ပၞါန်ဗၟာတအ်နွံတုဲ ညးဒေသအကွာန်တအ်ဂှ်လေဝ် ဒးပဲါဓ‌လေတ်မံင်ဘဲပၞါန်ဖိုဟ်ရ။
Photo - Credit 

ပရိုင်ဇမၠေံတ္ၚဲဏအ်
၀၄၊၀၃၊၂၀၂၄
၁၊ တိချဳၜဳကလာ် ဍုင်တာဲဝါန်(ကြုက်)
၂၊ ညးဒပ်ဝပ် ဘဲလွဟ်ဇၞော်နွံပန်တၠ ကဵု ပရောသရုပ်ဒေသမန် ကိစ္စဘဲပၞာန်
၃၊ ဒပ်ပၞာန်ကရေင်တအ် ဟီုဓမံက်အကာဲအရာ ပရေင်ပန်ပှ်ော ဒေသညးတအ်
၄၊ အကာဲအရာဲဒပ်ပၞာန်ကောန်ဂကူတၞဟ်ဟ်

နူကဵု ညးအာက္ဍိုပ် Free Burma Rangers 
ဟီုဒပ်ပၞာန်ဗၟာတအ် ထောံဖျေံဗမ်ပ္ဍဲကဵု ဍုင်ဘာပန်(ဖာပွန်)တုဲ
ညးဍုင်ကွာန်ချိုတ်အာ ၈ တၠ ဒပ်ဝပ် ၁၅ တၠ ဂးရ။ ရဲကွာန်တအ်ဂှ် ပတှ်ေကေတ် ဘာလကျာ်မ္ဂး ဒှ်ဒၞာဲဗၠးဘဲပၞာန်ဂးတုဲ ကောံမံင်ဒၟံင်ဂှ်လေဝ် နူကဵု ဒပ်ပၞာန်ဗၟာတအ် ဟွံတော်ဘာလကျာ်ဟာ ညးကွာန်ဟာ ဟွံတီ ထောံဖျေံဒၟံင်ဗမ် ရိုဟ်ဟ်တ္ၚဲရောင် ဂးရ။ ဍုင်ဘာပန်ဂှ် နူကဵုရဲပၠန်ဂတးတအ် သီဂွံလဝ် မဒှ်ရ။ ဒပ်ပၞာန်ဗၟာတအ် နကဵု လွဟ်ဇၞော်ကဵု ကၠံ နူကနေံတအ် ထောံဒၟံင်ဗမ်တုဲ ဘာလကျာ်ဂှ် နကဵုဗမ်လျိုင် ၅၀၀ ပံင် ထောံဖျေံလဝ် လတူဘာရောင် ညးတေံဂးရ။

အပ္ဍဲကၟိန်ဍုင် အသိင်ဂမ္တဴထပ်သၠုင်တိုန်မံင်ရောင် ဌာနစမ်ၜတ်အကာဲအရာဗြဲကျာဟီု
ပရိုင်အခေတ်မန် ၊ ဖဝ်ရဂိုန် (၉) စွေက်
အပ္ဍဲကၟိန်ဍုင် ဒေသလဒေါဝ်ဍုင် ကဵု သေသ္ကုတ်သၟဝ်တအ်ဂှ် ပ္ဍဲအခိင်ကညင်ဏံအသိင်ဂမ္တဴထပ်သၠုင်တိုန်မံင်ရောင် ဌာနစမ်ၜတ်အကာဲအရာဗြဲကျာဟီုရ။
အပ္ဍဲဏံ ဒေသ‌သ္ကုတ်လဒေါဝ်ဍုင်တအ်ဂှ် သၠုင်ဂမ္တဴ သၠုင်တိုန်မံင်နူဓမ္မတာတုဲ ‌ပ္ဍဲ ရးဒေသဗဂေါ , လဂုင် , ဨရာဝတဳ , ကရေင် , မန် တအ်ဂှ် အသိင်ဂမ္တဴသွက်ဂွံသၠုင်တိုန်နွံရောင် ဟီုရ။
အခိင်လၟုဟ် အလုံကၟိန်ဍုင် အသိင်ဂမ္တဴတိုန်စ်ှေမံင်တုဲ ပ္ဍဲဍုင်ဗၟာ သ္ကုတ်လဒေါဝ်တေံ သၠုင်ဂမ္တဴ 42°C နွံမံင်တုဲ ဒေသသ္ကုတ်သၟဝ်ဂှ် အကြာ (35-41°C) နွံရ။
ဟိုတ်ဂှ်ရ နကဵု ညးနွံအယုက်လ္တူ (၅၀) သၞာံ ၊ ကောန်ၚ္ရာ် ၊ ညးနွံကဵု ယဲကောန်တၟံ ၊ ယဲဆီၜေတ် ၊ ယဲသယျာဍာတ်တံ ပပ္တံနူ အခိင်တ္ရဲ (၁၀:၃၀) နာဍဳ စဵု (၃:၃၀) နာဍဳဂှ် သွက်ဂွံဒေံါဇူမံင် ပ္ဍဲသၞိင်ၜိုဟ်ဩိုဟ်ကီု ၊ သွက်ဂွံသုင်ကဵု ဍာ်ဂၠိုင်င်ကီု ၊ ယဝ်ဒးတိတ်မ္ရးမ္ဂး သွက်ဂွံလတက်ကဵု ပဠောံဇမၠိင်တုဲ ဒးဒလဝ်အာ(က္ဍိုင်,ခၟံက်,ခပေဲ)မွဲမွဲသာ်ကီု ၊ ကၠုင်နူတရဴဇမ္ၚောဲဍောင်င်တုဲ ပွမသုင်ဍာ်ဂံက်က် ၊ ပွမဟုံဍာ်တံ ညံင်ဟွံဂွံသ္ပဒးဂှ် နူဌာနပရေင်ထတ်ယုတ်တံ ဆဝ်မ္ရုဟ်လဝ်ရ။
ပ္ဍဲအခိင်ကညင်ဂမ္တဴဏံ ဟိုတ်နူအသိင်ကမ္တဴ တိုန်မံင်တုဲ အခိင်လဒေါဝ်တ္ၚဲဂှ် မတ်ဗြဲဂၠုအုပ်ကီု ၊ ကျာသကာတ်ကီု ၊ သီုဗြဲဇၞော်ဂူ ကျာသကာတ်ကီု ၊ ဇုက်လလဳပံက် ဂဂဵုတးပန်ကီု ၊ ဗြဲမပၠဳဂူကီု ၊ ဗက်ကဵုဒေသတုဲ ဗြဲထတ် ကျာသကာတ်တအ် ကတဵုဒှ်လေပ်မာန်ဂှ်ရ သွက်ဂွံပသတိကဵု ရာသဳဥတုဂှ် ဌာနစမ်ၜတ်အကာဲအရာဗြဲကျာ ဗတိုက်ဖအောဝ်လဝ်ရ။

ပရိုင်ဇမၠေံတ္ၚဲဏအ်
၀၄၊၀၂၊၂၀၂၄
၁၊ ဒပ်ပၞာန်ကချေင်တအ် နကဵုအံင်ဇၞး လုပ်ပ္ဍဲဍုင်လွယ်ဂျယ် ကြဴနူသီထောံဗျူဟာဗဒဲါဂှ်တုဲ
၂၊ ဒပ်ပၞာန်ကရေင်တအ် သီထောံ ဗဒိုပ်ပၞာန်ဗၟာ ကုန်ကၟာ သၠုင်ကျာဗြဝတဳ
၃၊ ဒပ်ပၞာန်ဗၟာ ထောံဖျေံဗမ် ဒၞာဲရဲဒဴပၞာန်အောပ်ဒၟံင် ပ္ဍဲကဵုဘာလကျာ်တုဲ သင်မွဲဇကုပါ မၞိဟ်ချိုတ် ၆ တၠ
၄၊ ပရိုင်ကောန်ဂကူတၞဟ်ဟ်နာနာ
၅၊ ပရောသရောပ်ဒှ်ဒၟံင် ပ္ဍဲကဵုဂကူမန်

ဗီုရုပ်ပြးတိတ်မံင် ကောန်ပၞာန်ဗၟာ နူ ခမရ (၅၃၆)၊ (၅၃၇)၊(၅၃၈) တအ် ဖျေံထောံလွဟ် ကြဴနူကဵုဒပ်ပၞာန်ရခေင်တအ် ကြေပ်ဓရတ်လဝ်တုဲ မဒှ်ရ။ ဒပ်တအ်ဏအ်ဂှ် စှ်ေအာသၟဝ်တဲ ဒပ်ပၞာန်ရခေင်တအ် လောန်ကၠုင်ၜါအဒိုတ်တေံ မဒှ်ရ။

ပရိုင်ဇမၠေံတ္ၚဲဏအ်
၀၄၊၀၁၊၂၀၂၄
၁၊ သ္ကိုပ်ဒပ် ဒပ်ပၠန်ဂတးဍုင်မန် အာတ်မိက်ညးဍုင်ကွာန်ညးဂွံခါဲလဝ် အုပ်မင် ဟိုတ်နူရဲပၠန်ဂတး သၠုင်ပတိုန်အသိင် ပရေင်ပၞာန်
၂၊ ပရိုင်တိတ်ဒၟံင် ဒပ်ပၞာန်ဗၟာ ၜါဒပ် ပစူအလာံဗု ကု ဒပ်ပၞာန်ကရေင်တအ် ကြဴနူညးတအ် ဒးဒုင်အာတ်မိက်လဝ် နူရဲပၠန်ဂတးတအ် ညံင်ဂွံဖျေံလွဟ်
၃၊ ဒပ်ပၞာန်ထဝါဲကဵု ကရေင်တအ် ပန်ကွဳစက်ပၞာန်ဗၟာတအ် ပၞာန်ဗၟာ ချိုတ်၄၀ တၠ ညးတအ်ဂး
၄၊ ကချေင်တအ် သီထောံဍုင် လွယ်ဂျယ်တုဲ ဗျူဟာပၞာန်ဗၟာ သှ်ေလက္ကရဴအိုတ်ဂှ်လေဝ် သီထောံနူဂယးဏအ်

လိက်လလောင်တြးကဵုသတိ ဒပ်ပၠန်ဂတးဍုင်မန် (MSRF)
ဂိတုမာတ်(ခ်ျ)-၃၁၊ သၞာံ၂၀၂၄၊
နကဵု တိဍာ်ဒေသ ဒပ်ပၠန်ဂတးဍုင်မန် (MSRF) ချဳဒရာင်ဏံ ဟိုတ်နူကံင်ဇြဳပၞါန် မဓဇန်ကြာန်သီအဝဵုတအ် ကလေင်ထပက်ပၞါန်နွံဂှ်ရ ရေင်တၠုင်သၠုင်ပ္တိုန် အသိင်လိုန်ပၞါန်နွံရောင်ဒှ်တုဲ ကံင်ဇြဳပၞါန်တအ်လေဝ် အာကၠုင်သုင်စောဲကၠုင် ကွဳစက်ညးဍုင်ကွာန်ကီု၊ ပွမထပက်စုတ်ဇြဟတ်ပၞါန် အပ္ဍဲအကြာညးဍုင်ကွာန်တအ်ဂှ် ကၠောန်သ္ပကၠုင်နွံတုဲ ညးဍုင်ကွာန်တအ် ညးဟွံဂွံဇီုကပိုက်ဆောံလေင်ကီု ရန်တၟံတုဲ လလောင်တြးဏာ အတိုင်ဗွဲသၟဝ်ဝွံရ။
၁။ ဂၠံင်ဇၞော် စၟတ်-၈ ရေဝ်သၠုင်ကျာ စဵုကဵုစိုပ်ဍုင် (သရက်ချောင်း) သဝ်တ္ၚဲ ၆ နာဍဳ စဵုကဵုစိုပ် နူဂယး ၆ နာဍဳ ညံင်ဟွံဂွံတတ်အာကၠုင်ကီု။
၂။ အပ္ဍဲဂၠံင်မစၟတ်လဝ်ဂှ် အခိင်တ္ၚဲ အာကၠုင်တရဴမ္ဂး ကွဳစက်နာနာတအ် ညံင်ဂွံပံက်ဖျေံလဝ်ဒ္ၚေါဝ်တုဲအာကီု ပွမစၟဳစၟတ်ဂှ် ဗွဲမယျဵုလ္ဂူ ဒုင်စၟဳစၟတ်ကီု။
၃။ လ္တူလိက်လလောင်တြး ဗွဲလ္တူတေံ ယဝ်ခါရဒ္ဂေတ်ဗက် လီုလာ်အာမ္ဂး ဒပ်ပၠန်ဂတးဍုင်မန် (MSRF) ကေုာံ ဒပ်ပံင်ကောံမဟာမိတ်ဂမၠိုင်တအ် ဟွံကေတ်လျိုင်ရောင်ဂှ် ကဵုသတိလလောင်တြးဏာရ။ 
ဒရာဂန်
(သ္ကိုပ်တံဒပ်)
ဒပ်ပၠန်ဂတးဍုင်မန်

ပ္ဍဲကွာန်ဓမ္မသ ဃောပၟတ်တူဂှ် ညးဒးဒုင်ချိုတ်လဝ်(၁)တၠနွံတုဲ ပရေင်ပန်ပှော်လေဝ် ဆက်ကတဵုဒှ်မံင်
ပရိုင်အခေတ်မန် ၊ ဖဝ်ရဂိုန် (၈) စွေက်
ပ္ဍဲကွာန်ဓမ္မသ ဃောပၟတ်တူဂှ် ညးဒးဒုင်ချိုတ်အာလဝ် ပ္ဍဲပၟတ် (၁) တၠနွံတုဲ ပရေင်ပန်ပှော်လေဝ် စဵုအခိင်လၟုဟ် ဆက်ကတဵုဒှ်မံင်ရောင် ညးဒေသဂှ်မွဲတၠဟီုရ။
အဃောပၟတ်တူဂှ် မၞိဟ်(၁)တၠ ဒးဒုင်ချိုတ်အာလဝ် ပ္ဍဲပၟတ်ဂှ်နွံ ၊ မၞိဟ်တြုံဟာ မၞိဟ်ဗြဴဟာ ဟွံတီချိုတ်ပၠိုတ်ဏီ ၊ ပ္ဍဲဂၠံင် (၅) အကြာသ္ၚိ ဂွံဆဵုကေတ်လဝ်ဇွမၞိဟ်ဂှ် ၊ မၞိဟ်ဂှ် ရံင်ကေတ်တ်ှေ မၞိဟ်တြုံရထေင် ၊ ချိုတ်လဝ်ဂှ် လအ်အာယျတ်ှေ ရုပ်လီုအိုတ်ယျ ၊ ညးဂှ်လေဝ် ဟွံတီ ၊ ပြဟ်ဟ်ဏံ ပိုဲဗက်ဂၠါဲမံင် ညးကၠေံပ္ဍဲကွာန်ဖိုဟ် ဟီုရ။
ဇွဂှ် ပြဟ်ဟ်ဏံ ကၠောန်ကမ္မဌာန်တုဲယျဟာ ၊ ဟွံတုဲဏီဟာဂှ် ဟွံတီဏီ ၊ ဂွံတီသ္ပဒတန်မၞိဟ်မာန် ညးမံင်ဒၟံင် ပ္ဍဲဂၠံင် (၅) တအ်ဂှ် ပိုယ်ဗက်ကေတ်မံင်အဆက်ဖိုဟ် ဟီုရ။
အကာဲအရာပ္ဍဲကွာန်ပိုဲဂှ် ဟွံၜိုဟ်ဩိုဟ်ဏီ ၊ နူကနေံသဝ်တ္ၚဲတေံ ဂိတုဖဝ်ရဂိုန် (၇) စွေက်ဂှ် ပၞါန်ဗၟာတအ် ပန်ပၠောပ်နင်လွဟ်တုဲ ပ္ဍဲအရာပ်ပလိုတ် သ္ၚိနွံမံင် ကရပ်ဒဵုဂှ် တူအာ (၁) မ -ဟီုရ။
ပရေင်ပန်ပှော်ဂှ် နွံမံင်အရိုဟ်တ္ၚဲ ၊ ပြဟ်ဟ်ဏံ က္ၜင်ကျာပၞါန်ဗၟာတအ် ဟွံဂွံကၠုင် ၜိုတ်(၃) တ္ၚဲရ ၊ နူက္ၜင်ဍေံတအ်ဂှ် အရိုဟ်တ္ၚဲရ ပန်ပၠောပ်နင်မံင်လွဟ်ပ္ဍဲကွာန် ၊ အကာဲအရာဟွံညိင်ဝတ်ဏီဖိုဟ် -ဟီုရ။
ပ္ဍဲဂိတုဖဝ်ရဂိုန် (၃) စွေက် အခိင်တ္ၚဲဒစေင် ၜိုတ် (၂) နာဍဳဂှ် နူပၞါန်ဗၟာတအ် နကဵုပၞါန်ကျာ ပန်ဂြာတ်ထောံဖျေံမခတိုဟ်ကီု ၊ နကဵုပၞါန်ဍာ် နူကဵုက္ၜင် ပန်ပၠောပ်ပ္ဍဲကွာန်တုဲ ပ္ဍဲကွာန်ဓမ္မသ သ္ၚိဌာန်ညးဒေသ ၜိုတ် (၃၀၀) သ္ၚိ ဒးဒုင်တူလေင်အာတုဲ ညးဒေသ လၟိဟ်ၜိုတ် အကြာ (၅၀၀၀-၆၀၀၀) တၠ ဒးပဲါဒဴမံင်ဘဲပၞါန်ရောင် ကရောင်ပၞါန်သ္ပဝ် ပတိတ်လဝ်ပရိုင်ရ။

တၚ်ဒတူလိုၚ်ပရေၚ်ဍုၚ်ကွာန် 
ဗော်ဍုၚ်မန်တၟိ (ဗ္တိုက်သရိုဟ်တၠအဝဵုပၞာန်)
နိဒါန်
 ဂကူမန်ပိုဲတအ်ဝွံ သွက်ပရေၚ်တုပ်သၟဟ်ဂကူ ကေုာံ အခေါၚ်ကံကုသဵုဂကူဇကု ဇကုသ္ဂောံဖန်ဖက်ကေတ် မာန်ဂှ် လုပ်ကၠုၚ်ပေဲါဗ္တိုက်မွဲဒမြိပ် စဵုကဵုတ္ၚဲဏအ်ရောၚ်။ အတိုၚ်ကောန်ဂကူမန်တအ် မရန်တၟအ်လဝ် ဒက်ပ္တန်အာ ကၟိန်ဍုၚ်ပံၚ်ကောံဖေတ်ဒရာဒဳမဝ်ကရေဇြဳ မဒုၚ်လဝ်လျိုၚ်ကု ပရေၚ်တုပ်သၟဟ် ကေုာံ အခေါၚ်ကံကုသဵုဇကု ဇကုမဖန်ဖက်ကေတ်ဂှ်တုဲ နနဲပရေၚ်ဍုၚ်ကွာန် သွက်ဂွံသောၚ်ကလးအာမာန် ပ္ဍဲသၞာံ ၁၉၉၅ ဂှ်ဒေံါကၠုၚ်ပန်ပှော် ကုအလဵုအသဳပၞာန် (နဝတ)၊ ပ္ဍဲသၞာံ ၂၀၁၈ လက်ထက် အလဵုအသဳ NLD ဂှ် ထ္ပက်ကၠုၚ်စၟတ်တဲ ဒေါံပန်ပှော်အလုံဍုၚ် (NCA)နွံရ။ ဆဵုဂဗ တက်ကၠုၚ်ကျာ သှ်ကလးပရေၚ်ဍုၚ်ကွာန် မွဲဒမြိပ်နွံကၠုၚ်ကီုလေဝ် သွဟ်ပရေၚ်ဍုၚ်ကွာန် အတိုၚ်မရန်လဝ်ဂှ် မူရဴမွဲလေဝ်ဟွံကလိဂွံရ။
 ကြဴနူပၞာန်သီထောံအဝဵု ပ္ဍဲသၞာံ ၂၀၂၁ ဂိတု ဖေဖဝ်ဝါရဳဂှ်တုဲ ဂၠံၚ်တရဴဆဵုဂဗ တက်ကျာသောၚ်ကလးပရေၚ် ဍုၚ်ကွာန်တအ် ကၟာတ်ဆိုအ် ဒေါံဒေၚ်အာရ။ ဗော်ဍုၚ်မန်တၟိ (ဗ္တိုက်သရိုဟ်တၠအဝဵုပၞာန်)ဝွံ ပံၚ်တောဲအာကု ဂကောံဇြဟတ်ဂၠံၚ်တရဴပရေၚ်ဍုၚ်ကွာန်မတုပ်သၟဟ်တအ်တုဲ သ္ဂောံဒက်ပ္တန်အာ ကၟိန်ဍုၚ်ပံၚ်ကောံဖေတ်ဒရာ ဒဳမဝ်ကရေဇြဳ မဍိုက်ပေၚ်ကု အခေါၚ်အရာကံကုသဵုဇကု ဇကုဖန်ဖက်ကေတ် အတိုၚ်မရန်လဝ်ဂှ်မာန် မ္ဒးလလောၚ် တြးဏာ တၚ်ဒတူလိုၚ်ပရေၚ်ဍုၚ်ကွာန်ဝွံရောၚ်။
၁။ တိုၚ်ပ္ကဴပရေၚ်ဍုၚ်ကွာန်
 ဒက်ပ္တန်အာဍုၚ်မန် မၞုံအပ္ဍဲကၟိန်ဍုၚ်ပံၚ်ကောံဖေတ်ဒရာဒဳမဝ်ကရေဇြဳ မဒက်ပ္တန်လဝ် နကဵု တွဵုရးဍုၚ်ဂမၠိုၚ် (ယူနေတ်ဖေတ်ဒရာဂမၠိုၚ်) မဍိုက်ပေၚ်ကဵု အခေါၚ်အရာကံကုသဵုဇကု ဇကုဖန်ဖက်ကေတ်မာန် ကေုာံ ပရေၚ်တုပ်သၟဟ် သွက်ကောန်ဂကူဂမၠိုၚ်တအ်ဝွံဂှ်ရောၚ်။
၂။ သ်ဇိုါ်ျါ်ုဟျမး မ်ဒးသ်ပအစာံ အရာကၟိနျဍုါ်ျပါံ်ျကောံ
(က) ပွမဍိုက်ပေၚ်ကဵု အခေါၚ်အရာတုပ်သၟဟ် ကေုာံ အခေါၚ်ကံကုသဵုဂကူညး ညးဖန်ဖက်ကေတ်မာန်။
(ခ) ပွမဍိုက်ပေၚ်ကဵု အခေါၚ်အရာမၞိဟ် ကေုာံ အခေါၚ်အရာဒဳမဝ်ကရေဇြဳ။
(ဂ) ပွမဒုၚ်လဝ်လျိုၚ် စဵုဒၞာလဝ်ကဵု အခေါၚ်အရာ ဂကောံဇြဟတ်မၞိဟ်မအောန်။
(ဃ) ပွမသ္ပသမ္တီ ရှေ်သှေ်ဂတးဂတုန် လ္တူပရေၚ်ဟွံတုပ်သၟဟ် ကေုာံ ပရေၚ်ဒဒှ်ဇဳ။
(ၚ) ပွမဍိုက်ပေၚ်ကဵု အခေါၚ်အရာတုပ်သၟဟ် Gender ညးတြံု/ ညးဗြဴ
(စ) ပွမဟွံမွဲကဵု ပရေၚ်ပါ် ခြာ လ္တူဂကူ၊ ဘာသာ၊ သာသနာ၊ လိက်ပတ်ယေန်သၞာၚ်၊ ညးဟွံထတ်စောန် ကေုာံ ပရေၚ်လစွံစိုတ်လိၚ်။
(ဆ) ပွမနွံကဵု ပရေၚ်ပံၚ်ကောံအာက္ဍိုပ်။
၃။ တၚ်ပ္တဝ်က္ဍိုပ်
 (က) သွက်သ္ဂောံဗ္တိုက်သရိုဟ်အာတၠအဝဵုပၞာန် ကေုာံ တၠအဝဵုအိုတ်သီု။
 (ခ) သွက်သ္ဂောံ ပလီုအာ သၞောဝ်ဥပဒေသ္ဇိုၚ်ဒက်ပ္တန်ဍုၚ် (၂၀၀၈)
(ဂ) သွက်သ္ဂောံဒက်ပ္တန်အာ ကၟိန်ဍုၚ်ပံၚ်ကောံဇေတ်တ် မဍိုက်ပေၚ်ကဵု အခေါၚ်အရာ ကံကုသဵုဂကူညး    ညးဖန်ဖက်ကေတ်မန် မဒုၚ်လဝ်သ္ဇိုၚ်ကု သၞောတ်ဖေတ်ဒရာကဵု သၞောတ်ဒဳမဝ်ကရေဇြဳ။
 (ဃ) သွက်သ္ဂောံဒက်ပ္တန်အာ ပရေၚ်ညဳသၟဟ်ဂကူ ကေုာံ ပရေၚ်ဆာန်ကၟိန်ဂကူအိုတ်သီု။
(ၚ) သွက်သ္ဂောံဒက်ပ္တန်အာဍုၚ်မန် ဂကူမန်တအ်မပါလုပ် သီုမဍိုက်ပေၚ်ကဵု အခေါၚ်အရာတုပ်သၟဟ် ကောန်ဂကူတၞဟ်ဂမၠိုၚ် ကေုာံ အခေါၚ်အရာကံကုသဵုဂကူညး ညးဖန်ဖက်ကေတ်မာန်။
၄။ တၚ်ဒတူလိုၚ်ပရေၚ်ဍုၚ်ကွာန်
 (က) ပရေၚ်သဳကၠဳပရေၚ်ဍုၚ်ကွာန်အိုတ်သီု မဒုၚ်လဝ်သ္ဇိုၚ်ကု လိက်ကသုက် (NCA)ဂှ် ဟွံဒုၚ်တဲရောၚ်။
 (ခ) ကမၠောန် ပွမရုန်ဂစာန် ကလေၚ်ပၠုပ်လမျီုကု သၞောဝ် (၂၀၀၈) အိုတ်သီုတအ်ဂှ် ဒစဵုဒစးအာရောၚ်။
 (ဂ) အပ္ဍဲပရေၚ်ဍုၚ်ကွာန် အနာဂတ်ဂတဂှ် ဒပ်ပၞာန် ပါလုပ်ဟွံဂွံရောၚ်။
(ဃ) အရာမပါ်ပရအ် အဝဵုအာဏာပရေၚ်ဍုၚ်ကွာန် အကြာသၟာပရေၚ်ဍုၚ်ကွာန်ညးမၞံုအခေါၚ်တၟေၚ် လဵုမွဲမှ ဟွံဒုၚ်တဲရောၚ်။
(ၚ) ပ္ဍဲအရာမပံၚ်တောဲကၠောန်ၜိုတ်အာကု ဂကောံပၠန်ဂတးဂမၠိုၚ် ပ္ဍဲကာလပၠန်ဂတးဝွံ မ္ဒးဒုၚ်အာသ္ဇိုၚ်ကု တၚ်နွံပၟိက်ဒေသတအ်တုဲ ကၠောန်ၜိုတ်ရေၚ်တၠုၚ်အာ အတိုၚ်သ္ဇိုၚ်ၚုဟ်မးမ္ဒးသ္ပအစာံ အရာကၟိန်ဍုၚ်ပံၚ် ကောံတအ် ဂှ်ရောၚ်။
(စ) ပရေၚ်သှ်ကလးပရေၚ်ဍုၚ်ကွာန် ဂကောံပၠန်ဂတးရပ်လွဟ်ကောန်ဍုၚ်အရၚ်ဂမၠိုၚ် ကေုာံ ဂကောံ ဇြဟတ်ပၠန်ဂတးတမ်ကညၚ် မပၠန်ဂတးဒၟံၚ်နဲကဲစုၚ် မပါလုပ်သီုဖအိုတ်မာန်တအ်ဂှ် ပံၚ်တောဲ ပါလုပ်အာရောၚ်။
(ဆ) ပ္ဍဲလၟေၚ်ကမၠောန် ကုလသမဂ္ဂဂၠးကဝ် ကေုာံ ဍုၚ်အာဇြဳယာန်ဂမၠိုၚ်တအ် မဂၠာဲဒၟံၚ်သွဟ် ပြသၞာပရေၚ် ဍုၚ်ပိုဲဂှ် ပညဳပညပ်ပံၚ်တောဲပါလုပ်အာရောၚ်။
 (ဇ) ကရောံဍုၚ်ဇိုၚ်ဝုတ်ဒိုဟ်ဂှ် မံၚ်စံၚ်တန်တဴအာ ဗွဲမၜိုဟ်လလံရောၚ်။
၅။ လၟေၚ်ပရေၚ်ကမၠောန်ဂမၠိုၚ် (ဗီုတိထ္ၜးဂၠံၚ်)
(က) ပံၚ်တောဲအာကု ဂကောံဇြဟတ်ပၠန်ဂတးမန်ဂမၠိုၚ်တအ်တုဲ ပွမဗ္တိုက်သရိုဟ်အာ ကံၚ်ဇြဳပၞာန်ညး မသီလဝ်အဝဵု။
(ခ) ပံၚ်တောဲအာကု ဂကောံပၠန်ဂတးကောန်ဍုၚ်အရၚ်ဂမၠိုၚ် ကေုာံ ဇြဟတ်ပၠန်ဂတးတမ်ကညၚ်ဂမၠိုၚ် တအ်တုဲ ပွမဗ္တိုက်သရိုဟ်အာ ကံၚ်ဇြဳပၞာန်ညးမသီလဝ်အဝဵု။
(ဂ) ဗ္တိုက်သရိုဟ်ကၠေံ ကံၚ်ဇြဳပၞာန်မသီလဝ်အဝဵု ကေုာံ ကမၠောန်ပရေၚ်အုပ်ဓုပ်ဍေံတအ်တုဲ ပွမတံၚ်ဓ္ဇက် ဗၟံက်ရုပ်ရဴလၟေၚ်ကမၠောန်အုပ်ဓုပ်ဍုၚ်မန် ကေုာံ လၟေၚ်ကမၠောန်အုပ်ဓုပ် ကၟိန်ဍုၚ်ပံၚ်ကောံ ပ္ဍဲကာလအကြာ။
(ဃ) ဗ္တိုက်သရိုဟ်ကၠေံ ကံၚ်ဇြဳပၞာန်မသီလဝ်အဝဵုတအ်တုဲ ဂကောံဇြဟတ်ပၠန်ဂတးသီုဖအိုတ်မပါလုပ်တအ် ချူဓ္ဇက်အာ သၞောဝ်ဥပဒေသ္ဇိုၚ်ဒက်ပ္တန်တွဵုရးဍုၚ်ဂမၠိုၚ် ကေုာံ သၞောဝ်ဥပဒေသ္ဇိုၚ်ဒက်ပ္တန်ကၟိန်ဍုၚ်ပံၚ် ကောံ အပ္ဍဲကာလအပြံၚ်အလှာဲတုဲ အတိုၚ်သၞောဝ်ဥပဒေသ္ဇိုၚ်ဒက်ပ္တန် အပ္ဍဲကာလအပြံၚ်အလှာဲတအ် ဂှ်ဟေၚ် ပွမကၠောန်သ္ပအာပေဲါရုဲမာဲ၊  ပွမဒက်ပ္တန်အာ အလဵုအသဳတွဵုရးဍုၚ်ဂမၠိုၚ် ကေုာံ အလဵုအသဳ ကၟိန်ဍုၚ်ပံၚ်ကောံ အပ္ဍဲကာလအပြံၚ်အလှာဲ။
(ၚ) အပ္ဍဲကာလအပြံၚ်အလှာဲဂှ် ဇြဟတ်ပၠန်ဂတးဂမၠိုၚ် မၞံုဍုၚ်မန် မပါလုပ်တအ် ချူဓ္ဇက်သ္ပအာဒတန် သၞောဝ်ဥပဒေသ္ဇိုၚ်ဒက်ပ္တန်ဍုၚ်မန်တုဲ အတိုၚ်သၞောဝ်ဥပဒေသ္ဇိုၚ်ဒက်ပ္တန်ဍုၚ်မန်ဂှ်  ပွမဒက်ပ္တန်အာ အလဵုအသဳဍုၚ်မန်။
(စ) အပ္ဍဲကာလအပြံၚ်အလှာဲဂှ် ဇြဟတ်ပၠန်ဂတးအိုတ်သီု မပါလုပ်တအ် ချူဓ္ဇက်သ္ပအာဒတန် သၞောဝ်ဥပဒေသ္ဇိုၚ် ဒက်ပ္တန်ကၟိန်ဍုၚ်ပံၚ်ကောံတုဲ အတိုၚ်သၞောဝ်ဥပဒေသ္ဇိုၚ်ဒက်ပ္တန်ကၟိန်ဍုၚ်ပံၚ်ကောံဂှ် ပွမဒက်ပ္တန်အာ ကၟိန်ဍုၚ်ပံၚ်ကောံဖေတ်ဒရာဒဳမဝ်ကရေဇြဳ။
(ဆ) ကုညးဒးဒုၚ်ကလိလောန်လဝ် နဟွံမွဲကဵုဗဗွဲဓဝ် အပ္ဍဲအခိၚ်ပဋိပက္ခတအ်ဂှ် ပွမဗၟံက်ရုပ်ရဴ ညံၚ်သ္ဂောံ ကလိဂွံ ဗဗွဲဓဝ်မာန်ကီု ပွမဗၟံက်အာရုပ်ရဴ လၟေၚ်ကမၠောန်ပရေၚ်ဗဗွဲဓဝ်ဂမၠိုၚ် အပ္ဍဲကာလအပြံၚ်အလှာဲ။
နိဂီု
 ဗော်ဍုၚ်မန်တၟိ (ဗ္တိုက်သရိုဟ်တၠအဝဵုပၞာန်) ဝွံ သွက်ဍုၚ်မန် ကေုာံ ကၟိန်ဍုၚ်ပံၚ်ကောံဇေတ်တ် မဍိုက်ပေၚ်ကဵု အခေါၚ်အရာဒဳမဝ်ကရေဇြဳ၊ အခေါၚ်အရာပရေၚ်တုပ်သၟဟ်ဂကူ၊ အခေါၚ်အရာကံကုသဵုဇကု ဇကုဖန်ဖက်ကေတ် မာန်တအ် သ္ဂောံမံက်ဂတဝ်တိုန်မာန် အတိုၚ်တၚ်ရန်တၟအ်ပရေၚ်ဍုၚ်ကွာန်၊ တၚ်ပ္တဝ်က္ဍိုပ်၊ တၚ်ဒတူလိုၚ်၊ ကေုာံ လၟေၚ်ပရေၚ်ကမၠောန်ဂမၠိုၚ်တအ်ဂှ် ပံၚ်တောဲကု ဂကောံဇြဟတ်ပၠန်ဂတးဂမၠိုၚ်တအ်တုဲ ပညဳပညပ်ကၠောန်ၜိုတ် ဗၟံက်အာရုပ်ရဴရောၚ်။
Credit- ဗော်ဍုင်မန်တၟိ(ဗတိုက်သရိုဟ်တၠအဝဵုပၞါန်)

တ္ၚဲဏံအခိင်နူဂယးၜိုတ်09:00 နာဍဳဂှ်မိဆာန်ဒဳဒဳကဵုသကအ်ရဲအဝဲတုပ်တအ်ညး(5)တၠအာဝေင်မ္ၚးတုဲ လ္တူဍာန်ပရဟ် Highway225-Alameda ကွဳစက်အသိင်သ္ကာတ်လောန်တုဲဇီုကပိုက်သကဲဍာန်ဗကပ်အာညး(4)တၠဂှ်ဒးအာဝပ်မိဆာန်ဒဳဒဳမွဲစုတိကလိလောန်အာမဒှ်ရ။ ဆာန်ဒဳဒဳဝွံကလိဂွံအာယုက်(၁၅)သၞာံ မဒှ်ကောန်ဝုတ်ကောန်ဖျုန်ဂြိုဟ်နာဲညာန်ထောန် မိယန်ချဝ်တအ်တန်တဴမံင်ပဍဲဍုင်အဝ်ရဝ်ရာ၊တွဵုရးကိုဝ်လိုဝ်ရာဒိုဝ်-ကၟိန်ဍုင်အမေရိကာန်။3/30/2024

ပရိုင်ဇမၠေံတ္ၚဲဏအ်
၀၃၊၃၁၊၂၀၂၄
၁၊ ဒပ်ပၞာန်ဗၟာတအ် အတိုင်တြေံ ပန်အရောဟ် ဒးဘာကီု သီုကဵုဂစိုတ်လဝ် ညးကွာန် အကြာဓမ္မသ ကဵုသင်ကၠံ
၂၊ ရုပ်ပရိုင်ပရးဒၟံင် က္ၜင်ပၞာန်ဗၠိုက်ဂှ် ဟွံဍာံ ရုပ်ဂှ်ဒှ် ဍုင်ကအ်ကြိက်တူမံင်
၃၊ သၟတ်မန်မွဲတၠ ပ္ဍဲအမေရိကာန် ကွဳစက်ဗကပ်တုဲ ချိုတ်နူကွဳစက်ကမၠတ်
၄၊ ဒပ်ပၞာန်ကရေင်တအ် ဖအးကၠေံဒပ်ပၞာန်ဗၟာ နူတိဍာ် ခရိုင် ဖာပွန်(ဘာပန်) ကြဴနူသီဂွံဒပ်ပၞာန်ဗၟာ ခလရ ၁၉


ဗီုသ္ၚိဌာန် ပ္ဍဲကွာန်ဓမ္မသ ဒးဒုင်တူလေင်လဝ် နကဵုလွဟ်ပၞါန်ဗၟာ
ပ္ဍဲဂိတုဖဝ်ရဂိုန် (၃) စွေက် အခိင်တ္ၚဲဒစေင် ၜိုတ် (၂) နာဍဳဂှ် နူပၞါန်ဗၟာတအ် နကဵုပၞါန်ကျာ ပန်ဂြာတ်ထောံဖျေံမခတိုဟ်ကီု ၊ နကဵုပၞါန်ဍာ် နူကဵုက္ၜင် ပန်ပၠောပ်ပ္ဍဲကွာန်တုဲ ပ္ဍဲကွာန်ဓမ္မသ သ္ၚိဌာန်ညးဒေသ ၜိုတ် (၃၀၀) သ္ၚိ ဒးဒုင်တူလေင်အာတုဲ ညးဒေသ လၟိဟ်ၜိုတ် အကြာ (၅၀၀၀-၆၀၀၀) တၠ ဒးပဲါဒဴမံင်ဘဲပၞါန်ရောင် ကရောင်ပၞါန်သ္ပဝ် ပတိတ်လဝ်ပရိုင်ရ။

ပၞာန်ဗၟာတံ ပန်ဂြာတ်လွဟ်နကဵုက္ၜၚ်ကျာ ပ္ဍဲ‌ဒေသကွာန်ဍာ်ဂမ္တူတုဲ ညးဒေသမွဲတၠ ဒးလဝ်ဘဲလွဟ်
ပရိုင်အခေတ်မန် ၊ ဖဝ်ရဂိုန် (၆) စွေက်
တုဲကၠုၚ်နူကနေံဏံ ပ္ဍဲဂိတုဖဝ်ရဂိုန်(၅)စွေက်ဂှ် အပ္ဍဲပွိုင်ဍုင်ဍာ်ဗု ဒေသကွာန်ဍာ်ဂမ္တူ ပၞာန်ဗၟာတအ် ပန်ဂြာတ်လွဟ် နကဵုက္ၜင်ကျာတုဲ ညးတြုံအာယုက်ၜိုတ်(၇၀)မွဲတၠ ဒးလဝ်ဘဲလွဟ်တုဲ သ္ၚိဌာန်လေဝ် လီုလာ်အာလဝ်ညိညနွံရောင် ညးဒေသဂှ်မွဲတၠဟီုရ။
ညးဒးလဝ်ဘဲလွဟ်ဂှ် အခိင်လၟုဟ် အာလွဳလွတ်မံင် ပ္ဍဲရုင်ဂဥုဲဍုင်ကလိန်အံင်တုဲ ပ္ဍဲအကြာဒေသလေဝ် အကာဲအရာပရေံမံင်ရောင် ဟီုရ။
နူအခိင်ပရေင်အကာဲအရာပရေံမံင်တုဲဂှ် လိုင်ဖုင် ကဵု လိုင်အေန်တာနိတ် ဒးဒုင်ထပိုတ်လဝ်နွံတုဲ နူလိုင်ဖုင်ကွာန်တၞဟ်ဟ်တအ်ဂှ်မွဲကဆံင် ဂွံမွဲစုတ်ဟွံဂွံမွဲစုတ် ကေတ်အဆက်ဝါတ်မံင်ရောင် ဟီုရ။ 
နူကနေံဏံ ပ္ဍဲဂိတုဖဝ်ရဂိုန် (၅) စွေက် အခိင်တ္ၚဲစေင် ၜိုတ် (၂:၀၀)နာဍဳပြၚ်ၚ်ဂှ် သီုဟွံမွဲကဵု ပရေင်ပန်ပှော်ပေါဲဗ္တိုက်မွဲသာ် ပၞာန်ဗၟာတအ် ကၠုင်ပန်ဂြာတ်လွဟ်ဇၞော်နကဵုက္ၜၚ်ကျာ ပ္ဍဲဗွိုင်ဒေသ ကွာန်လအ်ဇြိုင် ကဵု ကွာန်ရတ်တၟးရောင် ညးဒေသဂှ်ဟီုရ။

ပရိုင်ဇမၠေံတ္ၚဲဏအ်
၀၃၊၃၀၊၂၀၂၄
၁၊ နူကနေံတေံညးဍုင်ကွာန်မန် ပွိုင်ဍုင်ကျာ်မြဟ်ကဵု ဍာ်ဗု ဒးဒုင်ထောံဗမ် တ္ၚဲဗ္တံ
၂၊ ညးဍုင်ကွာန်မန်ကောံဗိုင် ရီုဗင်ညးဒးဘဲပၞာန်
၃၊ ရဲဗိုက်လဝ် ဂၠိက်မန် စတိုန်ဘာပၞာန်ဗၟာ
၄၊ ကောန်ဍုင်ဗၟာ ချိုတ်မသုန်တၠ ပ္ဍဲစက်ပတိုန်ကပေါတ်သရိုဟ်စှ်ေ
၅၊ ကောန်ဍုင်ဗၟာ တက်လက်ဗၠုဲ ဇၞးအာ ကောန်ဍုင်သအာင်ၜါတၠ ပ္ဍဲ One championship
၆၊ ဒပ်ပၞာန်ကချေင်တအ် ဂစာန်သီမံင်ဍုင် လွယ်ဂျယ်(ပယျဵု) ကြုက်

သီုဟွံမွဲကဵု ပရေင်ပန်ပှော်မွဲသာ် ပၞါန်ဗၟာတံကၠုင်ပန်ဂြာတ်လွဟ် ပ္ဍဲဒေသ ကွာန်လအ်ဇြိုင် ကဵု ကွာန်ရတ်တၟး
ပရိုၚ်အခေတ်မန်၊ ဖဝ်ရဂိုန်(၅)စွေက်
ပ္ဍဲဂိတုဖဝ်ရဂိုန် (၅) စွေက် အခိင်တ္ၚဲစေင် ၜိုတ် (၂) နာဍဳဂှ် သီုဟွံမွဲကဵု ပရေင်ပန်ပှော်မွဲသာ် ပၞါန်ဗၟာတအ် ကၠုင်ပန်ဂြာတ်လွဟ် နကဵုက္ၜၚ်ကျာ ပ္ဍဲဒေသ ကွာန်လအ်ဇြိုင် ကဵု ကွာန်ရတ်တၟး ပွိုင်ဍုင်ဍာ်ဗုရောင် ညးဒေသဂှ်ဟီုရ။
"ဍေံပန်နင်ကဵုက္ၜင်ကျာ စ်ှေအာၜါပိမ စ်ှေအာပ္ဍဲကဵု အကြာကွာန်လအ်ဇြိုင် ကဵု ကွာန်ရတ်တၟးဏံဂှ်တ်ှေ ညအ်အကာဲအရာဍေံဗဵုလဵုဂှ် လဴဟွံဒး ၊ တူမံင် ယက်ဂၠုမံင် ၊ ညမွဲလေဝ်ဟွံဂံင်အာဏီ ၊ ရံင်အကာဲအရာဍေံဟွံ‌ပြေပြံင်တုဲ ညးမွဲ ဟွံဂံင်ချဳဒရာင်ဏီ " ညးဒေသဂှ်မွဲတၠ ဟီုရ။
"တ္ၚဲဏံ လ္ပာ်ဂကောံပၠန်ဂတးတံဂှ် ပန်မံင်ပ္ဍဲဒဵုဟလဲတေံတုဲ ဍေံတံဖျေံကၚ်မင်မံင်ပ္ဍဲဍာန်အကြာဏံတုဲ ဍေံတံဗဒေါအ်လဝ်ကွဳစက်အာကၠုင်တအ်ဂှ်ရ ဍေံတအ်မင်မံင် ၜါပိဒၞဲါ ၊ ဍေံနွံမံၚ်လပါ်ဒဵုဟလဲတေံဂၠိုင် ၊ အကြာကွာန်လအ်ဇြိုင် ကဵု ကွာန်ရတ်တၟးဏံဂှ်တ်ေ ပၞာန်ဗမာတံဟွံမွဲတုဲ ပေါဲဗ္တိုက်လေဝ်မုဟွံမွဲပုဟ်  လ္ပာ်ပၞာန်ဗမာတံဂှ်ရ ကၠုၚ်ပန်ဖျေံမံၚ်နကဵုက္ၜင်ကျာတုဲ  ဒတုံစ်ှေမံၚ်အကြာကွာန်ရတ်တၟးဏံ" ညးဒေသဂှ်ဟီုရ။
လၟုဟ်ဂှ် က္ၜင်ကျာပၞါန်ဗၟာ ကလေင်စဴလဝ်မွဲလစုတ် ၊ ကောန်ပၞါန်ဗၟာဂှ်ဟွံမွဲပုဟ် ပ္ဍဲကွာန်ဏံ ၊ အကြာဏံ ကောန်ပၞါန်ဗၟာဟွံမွဲ ၊ ဟိုတ်နူပၞာန်ကရေၚ်တအ် ပန်မံင်ပ္ဍဲဒဵုဟလဲတုဲ က္ၜင်ကျာဂှ်ကၠုင်တုဲ ပန်ဖျေံဏာမံၚ် မွဲဒမြိပ်ဂၠံင်ဒဵုဟလဲဏံ" ညးဆက်ဟီုရ။
ညအ် က္ၜင်ကျာဍေံ ကလေင်ကၠုင်မံင်ယျ ၊ မင်ကလင်မံင်ဖိုဟ် ၊ က္ၜင်ကျာဍေံပန်မံင်လပါ်ဒဵုဟလဲတေံပၠန်ယျ -ဟီုရ။
ကွာန်ပိုယ် မုပေဲါဗ္တိုက်ဟွံမွဲ၊ ဍေံကၠုင်ပန်တ်ှေ ဒးဂြိပ် ၊ အဃောဒှ်ဂှ် ဟိုတ်နူဒှ်မံင်အခိင်ဗတောန်လိက်ပတ်မန် ဥတုကညင်တုဲ မိမကောန်ၚာ်တအ် အာကော်ကောန်ညးတအ်တုဲ ဒးအေပ်ဗ္ဒမံင် ဗီုညးကုညးရောင် ဟီုရ။
ဟိုတ်နူပၞါန်ဗၟာတအ် ပန်ဂြာတ်ဖျေံလွဟ်နကဵုက္ၜၚ်ကျာတုဲ သ္ၚိဌာန်ညးဒေသတအ် လီုလာ်အာနွံတုဲ ညးဒးဘဲလွဟ်လေဝ်နွံရောင် ညးဒေသတအ် ဟီုလဝ်ကီုလေဝ် နကဵုဌာန်ပရိုင်အခေတ်မန် သ္ပဒတန်ဟွံမာန်ဏီရ။

ကမ္မတဳပၞါန်ဗၟာ NSPNC ကေုာံ ဂကောံရပ်လွဟ် (၇) ဂကောံ ဆဵုဂဗလဝ် လတူဍုင်နေဝ်ဗျဳဒဝ် 
ပရိုင်အခေတ်မန် ၊ ဖဝ်ရဂိုန် (၅) စွေက်
ပ္ဍဲဂိတုဖဝ်ရဂိုန် (၄) စွေက် (28.3.2022) ဂှ် ကမ္မတဳပညဳပညပ်ရေင်တၠုင် ပရေင်ၜိုဟ်လလံ ကဵု ပရေင်ညဳသၟဟ်ကောန်ဂကူ NSPNC ကေုာံ ဂကောံရပ်လွဟ် ထပက်လဝ်လိက်ကသုက် ဒေံါပန်ပှော် NCA တုဲ (၇) ဂကောံ ဆဵုဂဗလဝ် လတူဍုင်နေဝ်ဗျဳဒဝ်ရောင် အလဵုအသဳပၞါန်တအ် ပတိတ်လဝ်ပရိုင်ရ။
ပ္ဍဲပရေင်ဆဵုဂဗဏံ သဳကၠဳလဝ် အကာဲအရာ ရေင်တၠုင်အာ ပရေင်ၜိုဟ်လလံ ၊ ပရေင်ယှအ်ဖျေံပဋိပက္ခ ၊ ဒက်ပတန် ဓရ်ပတ်ှေ ညးမွဲကုညးမွဲ ၊ ပရေင်ညိင်ဝတ် ၊ ပရေင်ၜိုဟ်လလံ ၊ ပရေင်ထံက်ပင်ကုညးဍုင်ကွာန်တအ်ကဵု အကာဲအရာပရေင်ဍုင်ကွာန်တ္ၚဲဏံဂှ် နူပၞါန်ဗၟာတအ် ပတိုန်ထ္ၜးလဝ်ကဵု ညးတိုန်စိုပ်တအ်တုဲ နူညးစၞး ဂကောံရပ်လွဟ်တအ် ကလေင်ပတိုန်ထ္ၜးလဝ် ပရေင်ဒက်ပတန်ကၟိန်ဍုင်ဝှေတ်ဒြဴ ကဵု ပရေင်ၜိုဟ်လလံ ၊ ပရေင်ကလေင်ဒက်ပတန်လဝ် ဂကောံက္ဍိုက်ပ်ကမၠောန်ပရေင်ၜိုဟ်လလံ (PPST) တအ်ရောင် အလဵုအသဳပၞါန်တအ် ပတိတ်လဝ်ပရိုင်ရ။
ပ္ဍဲပေဲါသဳကၠဳဏံ လပါ်ပၞါန်‌ဗၟာ ဥက္ကဋ္ဌ ကမ္မတဳပညဳပညပ်ရေင်တၠုင် ပရေင်ၜိုဟ်လလံ ကဵု ပရေင်ညဳသၟဟ်ကောန်ဂကူ NSPNC ထောန်ထောန်နံင် ကေုာံ ဂကောံရပ်လွဟ်ကောန်ဍုင်အရင် (၇) ဂကောံ ဆဵုဂဗလဝ်ရ။
ပ္ဍဲဂကောံရပ်လွဟ် (၇) ဂကောံဂှ် ကံင်ဇြဳကလေင်ပတန်ဍုင်သေံ RCSS/SSA  ၊ ဗော်ဗၠးၜးဍုင်ရခေင် ALP ၊ ဒပ်ပၞာန်ကရေင်သ္ပဖဵုဒဳမဝ်ကရေဇြဳ DKBA ၊ ဂကောံဗၠးၜးဂကူပအိုဝ် PNLO ၊ ဗော်ဍုင်မန်တၟိ NMSP ၊ ဗော်ဒဳမဝ်ကရေတ်တေတ်ဠာဟူ LDU ကံင်ဇြဳၜိုဟ်လလံကရေင် KNU/KNLA (PC) တအ် တိုန်စိုပ်လဝ်ရ။ 
အပ္ဍဲကၟိန်ဍုင် ဒၞဲါတိဍာ်ထိင်ဒဝ် ဂကောံရပ်လွဟ်ထပက်လဝ်လိက်ကသုက်NCA လ္ၚဵုတအ်ဂှ်လေဝ် ပၞါန်ဗၟာတအ် ထပက်မံင်ပၞါန် သၠုင်ပတိုန်မံင်အသိင်ဖိုဟ်ရ။ 

အကာဲအရာဒပ်ပၞာန်ကချေင်တအ် သီဗက်ဒၟံင်ဗဒိုပ်ပၞာန်ဗၟာတအ် ၄၀ ဒၞာဲပြင်ယျတုဲ ဍုင် လွယ်ဂျယ် ပယျဵုကြုက်ဂှ်  ဗိုင်လဝ်ရ။ ညးယိုက်ဝန် အတၠအဝဵုပၞာန်ဗၟာတအ် ဖအိုတ် ပ္ဍဲပွိုင်မွဲတ္ၚဲ ညံင်ဂွံတိတ်အာဂှ်လေဝ် ကဵုလဝ် ရာဇာသံဂးရ။

ပရိုင်ဒမၠေံတ္ၚဲဏအ်
၃၊၂၉၊၂၀၂၄
၁၊ ရဲပဲါဒဴပၞာန် ၜိုတ် ၈၀၀၀ တၠနွံရောင်ဟီုဂးမံင်
၂၊ ဍုင်ကအ်ကြိက်လေဝ် ပရေင်ပန်ပှော်နွံတုဲ သ္ၚိတူနွံမံင်
၃၊ ဒပ်ပၞာန်ကချေင်တအ် သီထောံဒပ်ပၞာန်ဗၟာ ၆ ဗဒိုဟ်တုဲ ဂွံလွဟ် ဗွဲမဂၠိုင်
၄၊ ဒပ်ပၞာန်ရခေင်တအ် ထပက်ဒၟံင်ပၞာန် အဒိုဟ်ပၠိုတ် နပခ

လိက်လလောၚ်တြး ဗော်ဍုၚ်မန်တၟိ (ဗ္တိုက်သရိုဟ်တၠအဝဵုပၞာန်)
လ္တူကွာန်ဓမ္မသ မတူဆောံလေၚ်အာ ဟိုတ်နူလွဟ်ဇၞော်ကံၚ်ဇြဳပၞာန်ဗၟာ
စၟတ်တ္ၚဲ- သၞာံ ၂၀၂၄၊ ဂိတုမာတ် (၂၈)
၁။ ပ္ဍဲသၞာံ ၂၀၂၄၊ ဂိတုမာတ် (၂၇) ဇိုၚ်သဝ်တ္ၚဲ ၜိုတ် (၃)နာဍဳဂှ် ပေဲါဗတိုက်ဟၟဲ မွဲသာ် နူက္ၜၚ်ဒပ်ဍာ်ကံၚ်ဇြဳပၞာန် မၞုံၜဳဂြာၚ်တအ် ပန်ပလံၚ်ဏာလွဟ်ဇၞော်တုဲ သ္ၚိမၞံုကွာန်ဓမ္မသ ဗၞတ် (၃၀၀) မ တူအာပၟတ် ဆောံလေၚ်အာဂှ် နကဵုဗော်ဍုၚ်မန်တၟိ (ဗ္တိုက်သရိုဟ်တၠအဝဵုပၞာန်) အောန်စိုတ် ဂိုဟ်ဂဟောံ တုပ်သၟဟ်ကဵု ညးတၠသ္ၚိဌာန် မတူအာပၟတ်တအ် ကီုရောၚ်။
၂။ ပ္ဍဲသၞာံ ၂၀၂၄၊ ဂိတုမာတ်၊ (၂၄)ဂှ် ဒပ်ပံၚ်ကောံမဟာမိတ် မပါလုပ်သီု ရဲဗော်ဍုၚ်မန်တၟိ (ဗ္တိုက်သရိုဟ်တၠအဝဵု ပၞာန်) တအ် လုပ်ပေဲါဗတိုက်သီကေတ် ဒပ်ဗၠာဲသၟိၚ်ကွာန်ကအ်ဗိန် ပွိုၚ်ဍုၚ်ကအ်ကြိက်ဂှ်တုဲ ပ္ဍဲပွဳဗွိုၚ်ကွာန် ဓမ္မသ၊ ကအ်ဗိန်ကအ်ပံက်၊ ကအ်ကျာ်၊ ကအ်ဝါန်၊ ကအ်ဒုန်ကအ်ပၞဟ် ကေုာံ အၚ်ဂစေၚ်တအ်ဂှ် ဒပ်ကံၚ်ဇြဳ ပၞာန်ဗၟာတအ် ပန်ပၠုပ်ထောံဖျေံဗမ်နကဵုက္ၜၚ်ကျာ၊ ပန်ပလံၚ်လွဟ်ဇၞော်နကဵုက္ၜၚ်ဍာ်  ဗွဲမကြာန်ဓမာန်ယုတ်မာ နွံကၠုၚ်ဇၟာပ်တ္ၚဲရ။ ဟိုတ်နူပရေၚ်ပန်ပှော်တအ်ဏအ်တုဲ ညးဍုၚ်ကွာန်ဟွံမွဲကဵုဒုဟ်ဒဏ်လ္ၚဵု ဒးဝပ်၊ သ္ၚိဌာန်ဘုတ်ဘာလ္ၚဵု တူပၟတ် ဆောံလေၚ်ကၠုၚ်နွံရ။ ညးဍုၚ်ကွာန်ဗွဲမဂၠိုၚ်တအ် ဗွဲတၟေၚ်ညးအာယုက်ဇမၞော် ကေုာံ ညးဗြဴကောန်ၚာ်တအ်ဂှ် မ္ဒးပဲါဓလေတ်ဒၟံၚ် သွက်ဂွံဗၠးဘဲအန္တရာယ်အိုတ်ရ။
၃။ ပွပန်ပှော်ဒၟံၚ်လ္တူ ညးဍုၚ်ကွာန်မဟွံမွဲကဵုဒုဟ်ဒဏ်၊ လ္တူစမြိုၚ်သ္ၚိဌာန်ဘုတ်ဘာတအ် နကဵုတၚ်ရန်တၟအ်နွံနွံသာ်ဝွံ ဂှ် ဒှ်ကမၠောန် ဒပ်ကံၚ်ဇြဳပၞာန်ဗၟာတအ် ကလိလောန်စုတ် ဒုဟ်ရာဇဝတ်ပၞာန် လ္တူဂကောံမၞိဟ်ညးဍုၚ်ကွာန်တအ် ဗွဲမကြာန်ဓမာန်မွဲရောၚ်။ လ္တူခၟဳသၚ်ညးဆာန်ဂကူ၊ ဂကောံပရဟိတ ညးမရီုဗၚ်ဒၟံၚ်သွက်ညးဒးဘဲပၞာန်တ္ၚဲဏအ် တအ်ဂှ် တၚ်ဏာဂုဏ်ဗွဲမဇြိုဟ်နက်တုဲ ဂကောံရီုဗၚ်ဍုၚ်သၟာၚ်တအ်ကီု၊ ဂကောံမဟာဇန်နာနာတအ်ကီု သီုအလုံကောန်ဂကူမန်ပိုဲတအ် နဲညးကုညး ဘိုၚ်ကဵုအာအရီုအဗၚ် ကုညးဒးဒုၚ်ဘဲဒဏ်ပၞာန်တအ်ညိ ဖ္တိုက်ဖအောဝ်ဏာရ။
၄။ ဗော်ဍုၚ်မန်တၟိ (ဗ္တိုက်သရိုဟ်တၠအဝဵုပၞာန်) ဝွံ သွက်ဂွံကဵုအာပရေၚ်စဵုဒၞာ ကုညးဍုၚ်ကွာန်ကောန်ဂကူမန် ကေုာံ ညးမၞံုတန်တဴဒၟံၚ်ပ္ဍဲတိဍာ်မန်တအ်ကီု သွက်ဂွံဖန်ဗဒှ်အာ အရာကံကုသဵုမန် မန်ညံၚ်ဂွံဖန်က်ကေတ်မာန်ဂှ်တုဲ လုပ်အာ ပေဲါဗ္တိုက်စဵုစိုပ်တိုၚ်ပ္ကဴရောၚ်။ နကဵုကောန်ဂကူမန်ပိုဲ နူပွမဂိက္တာန်အောန်ဒၟံၚ်စိုတ်ဂှ် ဖန်ဗဒှ်ပ္တိုန်ဇြဟတ်တုဲ နကဵုဇြဟတ်ပံၚ်ကောံ လုပ်အာပေဲါဗ္တိုက်မ္ဂး ဗ္တိုက်သရိုဟ်အာ တၠအဝဵုကံၚ်ဇြဳပၞာန်ဗၟာဏအ်မာန် ဗွဲဨကန်ရောၚ် ပတှေ်ကေတ်လဝ်ပေၚ်ၚ်ရ။
၅။ ဒပ်ပကီုပရာပ်ကံၚ်ဇြဳပၞာန်ဗၟာ မပတှေ် ဇြဟတ်က္ၜၚ်ကျာ ကဵုလွဟ်ဇၞော်တအ်ဂှ်ဝွံ သ္ပဟိုတ်နူ ဍေံတအ် သ္ပလဝ်ပွန် ပန်ပလံၚ်ဒၟံၚ် ဒၞာဲညးဂမၠိုၚ်မမံၚ်တန်တဴအာကၠုၚ် ပ္ဍဲကွာန်သ္ၚိဌာန်၊ စမြိုၚ်ဘုတ်ဘာ၊ ဘာဗ္တောန်လိက်၊ ရုၚ်ဂဥုဲဂမၠိုၚ်တအ်ဂှ်ရောၚ်ဒှ်တုဲ  မိမညးဍုၚ်ကွာန်ဂမၠိုၚ်တအ် နကဵုသတိနွံနွံ မံၚ်စံၚ်တန်တဴအာတုဲ ပရေၚ်ဝေၚ်သ္ဘၚ်တအ်ဂှ်လေဝ် ညံၚ်ဂွံဖအောန်ဖျေံမာန် မ္ဒးဖ္တိုက်ဖအောဝ် ဆဝ်ဗ္ၚုဟ်ဏာရအဴ။
   ဂကောံက္ဍိုက်ပ်ပရေၚ်ဍုၚ်ကွာန် ပရေၚ်ပၞာန်
    ဗော်ဍုၚ်မန်တၟိ (ဗ္တိုက်သရိုဟ်တၠအဝဵုပၞာန်)
ကေတ်အဆက်
နာဲဗညာမန်- (Signal) +66 843 9454 34
နဲာဂါံ်ျသ်ကာ-   (Telegram) @Naigongskar
Credit - ဗော်ဍုင်မန်တၟိ (ဗတိုက်သရိုဟ်တၠအဝဵုပၞါန်)

ဒပ်သၞေဟ်ကၚ်ပၞာန်ဗၟာ ပါၚ်ဂၠံၚ်ကျာ်ပိ ဒးဒုၚ်ဗ္တိုက်ကဵုဂကောံပၠန်ဂတး
ပရိုၚ်အခေတ်၊ ဖဝ်ရဂိုန်(၄)စွေက်
တ္ၚဲဏံ ပ္ဍဲကဵုဂိတုဖဝ်ရဂိုန်(၄)စွေက်(၂၈.၃.၂၀၂၄)အခိၚ်နူဂယးၜိုတ်(၁၀:၀၀)နာဍဳဂှ် ဒပ်သၞေဟ်ကၚ်ကံၚ်ဇြဳပၞာန်ဗၟာ မဖျေံလဝ်သ္ဇိုၚ် ပ္ဍဲဂၠံင်ဇၞော် ရေဝ်- ဇြပ်ဗု ပါၚ်ဂၠံၚ်ကျာ်ပိဂှ် ဒးဒုၚ်ဗ္တိုက်ကဵု ဂကောံဇြဟတ်ပၠန်ဂတးပံၚ်ကောံတံနွံရောၚ် ဂွံတီကေတ် နူညးဒေသတံကီုရ။
လ္ပာ်ဂကောံပၠန်ဂတးတံ လုပ်ဗ္တိုက်လဝ် ဒပ်သၞေဟ်ကၚ်ဂှ်တုဲ ကလေၚ်ဆုတ်တိတ်အာလဝ်မာလအ်မံၚ်ရ။ ဆဂး သ္ပဟိုတ်နူကံၚ်ဇြဳပၞာန်ဗၟာတံ ပန်ထောံမံၚ်လွဟ်ဇၞော်ကြာန်န်တုဲ ပြဟ်ဟ်ဏံဂှ် သ္ၚိပ္ဍဲကွာန်သက္ကအ်သ္ၚိတူအာပၟတ် (၁)သ္ၚိတုဲ ကၠအ်ထၜိုတ်မၞုံအကြာကြာတံဂှ်လေဝ် ပၟတ်တူမံၚ်ကီုရဂှ် ဂွံတီကေတ် နူညးဒေသတံကီုရ။ ၜိုန်ဂှ်လေဝ် စပ်ကဵုသ္ၚိတူအာ(၁)သ္ၚိဂှ် နကဵုဌာန်ပရိုၚ်အခေတ်မန်ပိုဲ သ္ပဒတန်ဟွံမာန်ဏီရ။
"ပ္ဍဲကဵုအခိၚ်သဝ်တ္ၚဲဏံဂှ်တ်ှေ ကောန်ကွာန်သက္ကအ်ပိုဲ ညးလ္ၚဵုတံဂှ် ဒးပါဲဓလေတ်အာဗ္ဒမံၚ် ပ္ဍဲကွာန်ဇိုၚ်ဝုတ်ဒိုဟ်တံလေဝ်နွံမံၚ်ကီု" ညးဒေသမွဲတၠ ဟီုရ။
တုဲကၠုင် ပ္ဍဲဂိတုဖဝ်ရဂိုန် (၇) မံက် အခိင်လဒေါဝ်တ္ၚဲ (၁:၃၀) နာဍဳဂှ် ဒပ်ကင်ပၞါန်ဗၟာ မၞုံမံင် ပ္ဍဲပါင်ဂၠံင်အာဍုင်ကျာ်ပိ အပိုင်ကွာန်သက္ကအ် ပွိုင်ဍုင်ဇြပ်ဗုဂှ် ဒးဒုင်ဗတိုက်လဝ်ကဵု ဒပ်ပံင်ကောံတအ် နကဵုဒရုင်(စက်ဗရုသာဲ) ကီုရ။

ပ္ဍဲဗွိုင်ဒေသ ကွာန်ဓမ္မသ ပၞါန်ဗၟာတအ် ထောံဖျေံမံင်မခတိုဟ်ကြာန်န် နကဵုက္ၜင်ကျာ 
ပရိုၚ်အခေတ်မန်၊ ဖဝ်ရဂိုန်(၄)စွေက်
ပ္ဍဲဂိတုဖဝ်ရဂိုန်(၄)စွေက် (28.3.2024) အခိၚ်နူဂယးၜိုတ် (၅:၂၅) နာဍဳဂှ် ပ္ဍဲဗွိုင်ဒေသ ကွာန်ဓမ္မသ ပၞါန်ဗၟာတအ် ထောံဖျေံမံင်မခတိုဟ်ကြာန်န် နကဵုက္ၜင်ကျာ ထောံမခတိုဟ်ရောင် ညးဒေသဂှ်ဟီုရ။
နူဂယးဏံ က္ၜင်ကျာထောံမခတိုဟ် ဂေတ်မံင်အကြာပ္ဍဲဗွိုင်ဒေသ ကွာန်ကအ်ဗိန် - ကအ်ပံက် ကွာန်ဓမ္မသ ၊ ဍေံဂေတ်မံင်တုဲ ဟွံလအ်ဟွံလအ် ထောံဖျေံမံင်လွဟ် မွဲမတုဲမွဲမ ၊ ဍေံဂေတ်မံင် အကြာကွာန်ကအ်ဗိန် ကအ်ပံက်ကီုလေဝ် လွဟ်ဂှ် ဍေံထောံဖျေံ စ်ှေမံင် လပါ်ကွာန်ဓမ္မသတေံ ၊ ဍေံထောံဖျေံမံင် ၜိုတ် (၃/၄) ဝါတုဲယျ ဟီုရ။
ဍေံတအ်ထောံမံင်လွဟ်ဇၞော် အကြာၜိုတ် ပွိုင် (၁) နာဍဳဒှ်မာန် ၊ ပ္ဍဲတၞုင်ဒဵုအရာပ်ပလိုတ် ကရပ်ကျာ်ဓါတ်သော် ၊ အခိင်ၜိုတ် ကြပ်တက် (၇) နာဍဳဂှ် ဍေံတအ်ကလေင်စဴ ဟီုရ။
စပ်ကဵုပရေင်ထောံမခတိုဟ်တုဲ ပလေဝ်ဒးဝပ်ကဵုပရေင်လေင်ဒိုက်လီုလာ်အာတအ်ဂှ် ဟိုတ်နူညးဂံင်အာကၠုင်မံင်တုဲ ဟွံတီဏီရောင် ညးဒေသဂှ်ဟီုရ။
နူကနေံတေံ အခိၚ်သဝ်တ္ၚဲၜိုတ်(၄:၀၀) နာဍဳဂှ်လေဝ် ဟိုတ်နူပၞါန်ဗၟာ ပန်ထောံဖျေံလွဟ် နကဵုက္ၜင်တုဲ ပ္ဍဲအရာပ်ပလိုတ်တအ်ဂှ် သ္ၚိတူမံင်တုဲ လၟိဟ်သ္ၚိလေဝ် (၂၈၀)သ္ၚိပြင် တူအာလဝ်တုဲယျရောၚ် ညးဒေသတံဟီုရ။
(ဗီုတြေံ)

အပ္ဍဲကွာန်ဓမ္မသတူအာဏံတုဲ သ္ပဟိုတ်နူလိုၚ်ဆက်ဖုၚ်လေဝ် ပိုတ်အာကီုဂှ် ညးဒေသတံဒှ်မံၚ်အခက်အခုဲ
ပရိုၚ်အခေတ်မန်၊ ဖဝ်ရဂိုန်(၃)စွေက်
တ္ၚဲဏံဂိတုဖဝ်ရဂိုန်(၃)စွေက် တ္ၚဲဗုဒ္ဓဝါ (၂၇.၃.၂၀၂၄) အခိၚ်သဝ်တ္ၚဲဏံဂှ် သ္ပဟိုတ်နူလ္ပာ်ကံၚ်ဇြဳပၞာန်ဗမာတံ ပန်ထောံလွဟ်ဇၞော်ကြာန်န်တုဲ ကွာန်ဓမ္မသ ပွိုၚ်ဍုၚ်ကျာ်မြဟ် တူအာလဝ်ပၟတ်ရောၚ် ဂွံတီကေတ်ကီုရ။
"အပ္ဍဲကွာန်ဓမ္မသတူအာဏံဂှ် လိုၚ်ဆက်ဖုၚ်လေဝ် ဒးဒုၚ်ကၟာတ်လဝ်ကီုတုဲ ရဲကွာန်တံဂှ် ဒှ်မံၚ်အခက်အခုဲ သွက်ဂွံကော်ကွဳစက်ပြိုက်ပၠိုတ်ပၟတ်တံကီု သွက်ဂွံစၠောံညးသ္ကအ်ကီုရ အဓိကလိုၚ်ပိုတ်အာလၟုဟ်ဏံဂှ် လိုၚ်MyTelဂှ် ပိုတ်အာသက်က်တုဲ သ်ှေလိုၚ်ဖုၚ်တၞဟ်ဟ်တံဂှ်လေဝ် လိုၚ်ဟွံပြေပြံၚ်ပုဟ်ရောၚ်" ညးဒေသဂှ်ဟီုရ။
အခိၚ်သဝ်တ္ၚဲၜိုတ်(၄:၀၀) နာဍဳဂှ်ဂၠံၚ် ၃,၄,၅ ,၆,၉ ကဵု အရာပ်ပလိုတ်တအ်ဂှ် သ္ၚိတူမံင်တုဲ လၟိဟ်သ္ၚိလေဝ်ဟွံအောန်နူ(၁၀၀)သ္ၚိ တူအာလဝ်တုဲယျရောၚ် ညးဒေသတံဟီုရ။


ဟိုတ်နူ ဒးလွဟ်ဇၞော်တုဲ ပ္ဍဲကွာန်ဓမ္မသ သ္ၚိဌာန်ဗွဲမဂၠိုင် တူလေင်အာ
ပရိုၚ်အခေတ်မန်၊ ဖဝ်ရဂိုန်(၃)စွေက်
ပ္ဍဲဂိတုဖဝ်ရဂိုန် (၃) စွေက် အခိင်တ္ၚဲသဝ် ၜိုတ် (၄) နာဍဳဂှ် ဟိုတ်နူဒးလွဟ်ဇၞော်တုဲ ပ္ဍဲကွာန်ဓမ္မသ သ္ၚိတူမံင်ဗွဲမဂၠိုင်ရောင် ညးဒေသဂှ်ဟီုရ။
အခိင်သ္ၚိတူဏံဂှ် ဟိုတ်နူကျာၜဳခိုဟ်မံင်ကီု ၊ သ္ၚိလေဝ်ကြပ်မံင်ကီုတုဲ သ္ၚိတအ်ဂှ် ကၠောံတူအာလဝ်ရောင် ဟီုရ။
ပရေင်သ္ၚိတူဏံဂှ် နူပၞါန်ဗၟာတအ် ပန်ပၠောပ်နင်ကဵုလွဟ် နူကဵုက္ၜင်တုဲ သ္ၚိတူအာလဝ်ရောင် ညးဒေသတအ်ဟီုရ။
စဵုအခိင်ချူပရိုင်ပတိုန်ပရိုင်ဏံ ပ္ဍဲကွာန်ဓမ္မသ သ္ၚိဆက်တူမံင်ဗွဲမဂၠိုင်ဖိုဟ်ဏီရ။

ပ္ဍဲဂိတုဖဝ်ရဂိုန် (၃) စွေက် အခိင်တ္ၚဲသဝ် ၜိုတ် (၄) နာဍဳဂှ် ပ္ဍဲကွာန်ဓမ္မသ သ္ၚိတူမံင်တုဲ ပ္ဍဲဂၠံင် ၃,၄,၅ ,၆,၉ ကဵု အရာပ်ပလိုတ်တအ်ဂှ် သ္ၚိတူမံင်ရောင် ညးဒေသဂှ်ဟီုရ။
အခိင်သ္ၚိတူဏံဂှ် ဟိုတ်နူကျာၜဳခိုဟ်မံင်ကီု သ္ၚိလေဝ်ကြပ်မံင်ကီုတုဲ သ္ၚိတအ်ဂှ် ကၠောံတူအာလဝ်ရောင် ဟီုရ။
ပရေင်သ္ၚိတူဏံဂှ် နူပၞါန်ဗၟာတအ် ပန်ပၠောပ်နင်ကဵုလွဟ် နူကဵုက္ၜင်တုဲ သ္ၚိတူအာလဝ်ရောင် ညးဒေသတအ်ဟီုရ။

ညးခွါတ်ထ္ၜိုတ် ကွာန်တၟိကုန်ဗဴမွဲတၠ ဒးလွဟ်တုဲ ဒးအာဝပ်နွံ
ပရိုၚ်အခေတ်မန်၊ ဖဝ်ရဂိုန်(၃)စွေက်
ပ္ဍဲကဵုဂိတုဖဝ်ရဂိုန်(၃)စွေက် တ္ၚဲဗုဒ္ဓဝါ (၂၇.၃.၂၀၂၄) အခိၚ်ပယျာံဂယး ၜိုတ်(၄:၀၀)နာဍဳဂှ် အပ္ဍဲပွိုၚ်ဍုၚ်ရေဝ် သ္ကုတ်ဒေသကွာန်တၟိကုန်ဗဴဂှ် ညးခွာတ်ထ္ၜိုတ်မွဲတၠ ဒးအာကဝေက်အသိၚ်လွဟ်ဇၞော်တုဲ ဒးအာလဝ်ဝပ်နွံရောၚ် ဂွံတီကေတ်ကီုရ။
"မၞိဟ်ဒးအာဂှ်တ်ှေ အဃောညးခွာတ်မံၚ်ထ္ၜိုတ် ပ္ဍဲကၠအ်ညး အကြာကွာန်တၟိကုန်ဗဴ ဏံကဵု ဂၠံၚ်လုပ်ကျာ်ဒဵုမၚ်သဳ ဗ္ဒာဲဒပ်အမၠံက် စၟတ်(၃၁၇)ဂှ်ရ ယၟုညးဂှ် (မိဒေန်မူ) အကြာအာယုက်ၜိုတ်(၅၀)သၞာံ ရမျာၚ်လွဟ်ဇၞော်ဂှ် ဗြုတိုန်(၂)လ္စုတ် ၊ မအလန်ကၠာဂှ် ဒတုံစ်ှေဗ္ဒာဲဒၞာဲကၠအ်ညးဂှ်တုဲ သ်ှေမွဲမပၠန်ဂှ် စ်ှေအာလ္ပာ်လဵုဂှ် ဟွံတီပုဟ်ရောၚ်" ညးဒေသဂှ် မွဲတၠဟီုရ။
"ညးဒးအာဝပ် နွံညိညတုဲ ဓရိပ်ပတိုန်ဏာရုၚ်ဂဥုဲဍုၚ်လၟိုၚ် ၊ နူဂှ်မွဲက္ဆံၚ် ရုၚ်ဂဥုဲဍုၚ်လၟိုၚ်ဏံ လွဳဟွံပြေပြံၚ်တုဲ ကလေၚ်ဓရိပ်ပတိုန်ဏာ ရုၚ်ဂဥုဲဍုၚ်မတ်မလီုတေံပၠန် " ညးဆက်ဟီုလဝ်ရ။
စပ်ကဵုကိစ္စ ညးဒးအာကဝေက်လွဟ်ဇၞော်ဏံတုဲ ညးဒေသလ္ၚဵုတံဟီုဂှ် နူကဵုလွဟ်ဒပ်အမၠံက် စၟတ်(၃၁၇)ဂှ်ရ ပန်ဖျေံလဝ်တုဲ ၊ ညးလ္ၚဵုဟီုပၠန်ဂှ် လွဟ်နူဒပ်အမၠံက်ဂှ် ဟွံသေၚ်ဂှ်လေဝ် ဟီုမံၚ်နွံရ။ စပ်ကဵုလွဟ်ဇၞော်ဒတုံစ်ှေဏံတုဲ တၠတဲလ္ပာ်လဵုဂှ် နကဵုဌာန်ပရိုၚ်အခေတ်မန်ပိုဲ သ္ပဒတန်ဟွံမာန်ဏီရ။
တုဲကၠုၚ်နူကနေံဏံ ဂိတုဖဝ်ရဂိုန် (၂) စွေက် (၂၆.၃.၂၀၂၄) အခိၚ်သဝ်တ္ၚဲဂှ်လေဝ် ကောန်ကွာန်တၟအ်ကၞေၚ် ညးအာကၠအ်မွဲတၠ သ္ပဟိုတ်နူကေတ်ဏာစၞစပ္ဍဲကၠအ်ဂၠိုၚ်အာညိဂှ် ဒးဒုၚ်ထ္ၜးဟိုတ်တုဲ နူဒပ်ကံၚ်ဇြဳပၞာန်ဗမာ စၟတ်-(၁၀၆) မဖျေံသ္ဇိုၚ်ကွာန်တၟအ်ကၞေၚ်ဂှ် ရပ်ထိၚ်လဝ်နွံရောၚ်" ညးဒေသကွာန်တၟအ်ကၞေၚ်မွဲတၠ ဟီုရ။ 

ဒၞါဲပါၚ်လုပ်တိတ်ဍုၚ်မတ်မလီုဂှ် ပၞါန်‌ဗၟာတအ် ပတေင်လဝ်ပရေၚ်ဂီုကၠီု
ပရိုင်အခေတ်မန် ၊ ဖဝ်ရဂိုန် (၃) စွေက်
ပ္ဍဲတွဵုရးမန် ဒၞါဲပါၚ်လုပ်တိတ်ဍုၚ်မတ်မလီုဂှ် နူကဵုဂကောံကံၚ်စဳပၞာန်တံ ပတေင်ဓရတ်လဝ်ပရေၚ်စၟဳစၟတ်တုဲ ဟွံဒးကဵုစိုတ် ဒှ်သံသယမ္ဂး သီုစၟဳစၟတ်မံင် တၞးကာဒ်ကောန်ဍုင် ဖုင်(စက်ဟီုအရေဝ်)တအ်‌ ရောၚ် နူဒေသတံဟီုရ။
ပပ္တံနူကဵုဂကောံပၠန်ဂတးတံ သီကေတ် ရုၚ်ဗၠာဲသၟိၚ်ကွာန်ကအ်ဗိန်တုဲဂှ် လပါ်ပၞါန်ဗၟာတအ် ဂလိုင်လဝ်ဒြဟတ်ပၞါန် ပ္ဍဲမွဲဒမြိပ် ဂၠံင်ရမ္မာဝတဳ ကဵု ဂၠံင်အာဍုင်ကျာ်မြဟ်တုဲ ပတေင်ဓရတ်လဝ်ပေရၚ်စၟဳစၟတ်တံရောၚ် ဟီုရ။      
ပရေင်ပန်ပှော် ပ္ဍဲဒေသဗွိုင်ကွာန်ကအ်ဗိန်ဂှ် စဵုအခိင်လၟုဟ် အသိင်ဟွံဍိုန်ဏီတုဲ ညးဒေသတအ်ဂှ်လေဝ် ပဲါကၠုင်ဘဲပၞါန်ပ္ဍဲလပါ်ဍုင်မတ်မလီုဂှ်ရ ဇၟာပ်ပါၚ်လုပ်တိတ်ဍုၚ်မတ်မလီုတံဂှ် ဓရတ်လဝ်ပရေၚ်စၟဳစၟတ် ဗီုပကတိဖိုဟ် ဂးရ။     
ပါၚ်လုပ်တိတ်ဍုၚ်ဂှ် လ္ပါ်ဒဒန်ၜဳသင်လောန် ၊ လ္ပါ်အာဍုၚ်ကျာ်မြဟ် ၊ လ္ပါ်အာဒဒန်ၜဳကဍတ် ၊ လ္ပါ် ဂၠံၚ်တိတ်ဍုၚ်မုဟ်ဍုၚ် ၊ လ္ပါ်အာတကအ်ခၟိုင် ဂှ်မ္ဂး ဓရတ်လဝ်ပရေၚ်စၟဳစၟတ်တုဲ ပရေင်အာကၠုင်ဂှ် နွံမံင်ဗီုပကတိရောင် ဟီုရ။    
ပ္ဍဲသ္ကုတ်ဂၠံၚ်အာကၠုၚ်ဂှ်မ္ဂး လ္ပါ်ဒဒန်ၜဳကဍတ် ဍုၚ်ကျာ်မြဟ်ဂှ် ဓရတ်လဝ်ဂၠိုၚ်ညိ ၊ မုပရောဟီုတှ်ေ ညးဂြိပ်ပၞာန်တံ ဂြိပ်တိုန်အာမံင်လ္ပါ်ဍုၚ် ၊ ဍေံတအ် သီုဒှ်မံင်ဓဝိင်ကဵု သၞေဟ်က္ၜင်ကျာဍေံတအ် ဟီုရ။     
ပ္ဍဲပယျဵုတွဵုရးမန်ကဵုကရေၚ် ပွိုၚ်ဍုၚ်ကအ်ကြိက် ဗွိုင်ကွာန်ကအ်ဗိန်ဂှ် နူဂကောံပၠန်ဂတးတံ သီကေတ်လဝ် ရုၚ်ဗၠာဲသၟိၚ်ဂှ်တုဲ ပ္ဍဲကွာန်ကြေဝ်ဏာဂှ် နကဵုဒြဟတ်ပၞန်ဗွဲမဂၠိုၚ် ပၞါန်ဗၟာတအ် လုပ်ကၠုၚ်တုဲ ဟိုတ်နူထပက်ကၠုၚ်ကရောင်ပၞာန်ဂှ်ရ ညးဒေသတေံဖေက်လကိုဟ်တုဲ ဒၞါဲဗၠးၜးဂှ် ဒးပဲါမံင် ဟီုရ။   
ပၞာန်ဗၟာတံလေဝ် နွံမံၚ်ပ္ဍဲကွာန်ကြေဝ်ဏာဂှ် ၊ အကာဲအရာ ပရေၚ်ပၞာန်လေဝ်သ္ကာတ်မြဟ်မံၚ် ၊ ပိုဲလေဝ်အောပ်ဗ္ဒမံၚ် ၊ လ္ၚဵုဂှ် ပါဲဓလေတ်မံၚ် နွံအကြာဒဵုကျာ် ၊လ္ၚဵုဂှ် နွံမံၚ်ပ္ဍဲဘာလကျာ် ၊ ပ္ဍဲသ္ၚိဂှ် ဂွံနွံအောန်မံၚ် ဟီုရ။
ပ္ဍဲပေါဲဗ္တိုက် သီလဝ်ရုၚ်ဗၠာဲသၟိၚ်ကွာန်ကအ်ဗိန်တုဲဂှ် လ္ပါ်ပၞာန်ဗၟာတံ နူက္ၜၚ်ပၞာန် ဒေါံလဝ်ပ္ဍဲၜဳဂြာၚ်ဂှ် ပန်နၚ်နကဵုလွဟ်ဇၞော်တုဲ မ္ၚးနူဂှ်ပၠန်လေဝ် ပန်ဂြာတ်ဖျေံနၚ်လွဟ် နကဵုက္ၜၚ်ကျာ ကောန်ကွာန် ဟွံအောန်နူ (၅)တၠ ဒးလဝ်ဝပ်တုဲ သ္ၚိမၞိဟ်မံၚ် ၊ ဘာလကျာ် ၊ ဘာသဳလတံ လီုလာ်အာ ဟီုရ။
နူလပါ်ပၞာန်ဗၟာတံဂှ် အကာဲအရာကြံၚ်မ္ၚိုဟ်မံၚ်လၟုဟ်ဏံ ပါၚ်လုပ်တိတ်ဍုၚ်မတ်မလီုဂှ် မင်ကင်ကီု ၊ ဖျေံဗပေင်လဝ်ဒြဟတ်ကီု ၊ မ္ၚးနူဂှ် ပဵုတုဲ ဓရတ်လဝ်နူကၠာတေံဏီရောၚ် ညးဒေသတံဟီုရ။

ပရိုင်ဇမၠေံတ္ၚဲဏအ်
၀၃၊၂၇၊၂၀၂၄
၁၊ ဒပ်ပၞာန်ဗၟာ ပန်ဖျေံလွဟ်ဇၞော် ဒေသယံင်ဒံင်
၂၊ ညးဍုင်ကွာန်တအ် ဟွံဂံင်စဴအိုတ်ဏီ ဟိုတ်နူ ဒပ်ပၞာန်ဗၟာတအ် ပန်ဒၟံင်ကဵု က္ၜင်ကျာ
၃၊ ဒပ်ပၞာန်ဗၟာ ၜိုတ် ၁၀၀ တၠ ပြင်ဖျေံလွဟ်ကဵု ဒပ်ရခေင်
၄၊ ဒပ်ပၞာန်ကချေင်တအ် သီထောံဒပ်ပၞာန်ဗၟာ ၜါတံဒပ်တုဲ နူကဵုဍုင် ဗန်မော် ဒဵုစိုပ်ဍုင်ဇၞော် မြစ်ကြီးနာ ဒပ်ပၞာန်ဗၟာ နွံမံင်တအ်ဂှ် ဒပ်ပၞာန်ကချေင်တအ် သီထောံအိုတ်ယျ

ဗီုရုပ်ဒပ်ပၠန်ဂတးဍုင်မန် အလန်ကိုပ်ကၠာအိုတ် ပံက်ဘာတန်ဗတောန်ကွတ်သဇိုင် ကဇုညးတအ်ကဵု ညးတအ် ကေတ်တ်တုဲ ဘာညးတအ် စှ်ေမဒှ်ရ။ နူကဵုသ္ကိုပ်ဒပ် ညးတအ် ကဵုဒၟံင်သြဝါဒ ပ္ဍဲကဵုတ္ၚဲဘာစှ်ေ မဒှ်ရ။ ကၠာတေံ ဒပ်ပၠန်ဂတးဍုင်မန်ဝွံ ကောန်သ္ဂံင်ညးတအ် အာတိုန်ဘာပၞာန် ပ္ဍဲကဵု ဒပ်မဟာမိတ်တအ် မဒှ်ရ။

ဗီုကောန်ပၞာန်ဗၟာ ၜိုတ် ၉၀ တၠ ဖျေံလွဟ်ကဵု ဒပ်ပၞာန်ရခေင် ပ္ဍဲကဵုဍုင် မောင်တော ရုပ်ပရးဒၟံင်ရ။ ရဲဟွံဖျေံလွဟ်တအ်ဂှ် နူကဵု ဒပ်ပၞာန်ရခေင်တအ် ဗက်ဂြးဒၟံင်ရောင် ဂးလဝ်ရ။ ဒပ်ပၞာန်ဗၟာတအ်ဂှ် နူ ခမရ (၅၅၂) ရောင်။

လုကဴကာလ ပ​ရေၚ်ဍုၚ်ကွာန်သ္ကာတ်မြဟ်မံၚ်မ္ဂး နူကဵုဂ​ကောံဂဳတ MMB ဒေါအ်ဇူလဝ် အစဳဇန်ဗဒှ်ဂဳတ
စနူတ္ၚဲဏံ (26.3.2024)တုဲ ပ္ဍဲအပ္ဍဲဍုၚ်မန် လုကဴကာလ ပ​ရေၚ်ဍုၚ်ကွာန်သ္ကာတ်မြဟ်မံၚ်မ္ဂး အစဳဇန်ဗဒှ်ဂဳတ သွက်ဂွံဆဵုဂဗကဵု ပရိသာတ်ဆာန်ဒွက်မန်၊ သုခုမမန်ပိုဲတအ်ဂှ် နူကဵုဂ​ကောံဂဳတMMB ဒေါအ်ဇူလဝ်ရောင် ပတိတ်လဝ်ပရိုင်ရ။
အခိၚ်ကာလ ပ္ၚံက်အကာဲအရာ ပရေၚ်ဍုၚ်ကွာန် ညိၚ်ဝတ်ကၠုၚ်မ္ဂး ဂ​ကောံဂဳတMMBပိုဲ ဆက်ဆဵုဂဗအာကဵု ပရိသာတ်ဆာန်ဒွက်မန် သုခုမမန်တအ်ပၠန် ဟီုရ။

လကိုဟ်ဍုင်ရေဝ်ဟီု ရဲဒပ်မန်ကေတ်လဝ်ၜိုဟ်လလံ ချိုတ်မသုန်တၠ ညးတအ် ချိုတ်ၜါတၠ
ပေါဲဗတိုက်သီဒပ် ရဲဒပ် လကိုဟ်ဍုင်ရေဝ်တအ် လုပ်သီဒပ်မန်ၜိုဟ်လလံ သၟဝ်တဲဒပ်ပၞာန်ဗၟာ မၞုံပ္ဍဲဒဒန်ခေန်သေံ ဗဒါဲကွာန်ရုတ်တံင်ဂှ် ရဲဒပ်မန်ၜိုဟ်လလံတအ် ချိုတ် မသုန်တၠ တုဲ အကိုဟ်ဍုင်ရေဝ် ချိုတ်အာၜါတၠတုဲ ဒးဝပ်ၜါတၠရောင် ဂးလဝ်ရ။
ပရိုင်လပါ်ဒပ်ပၞာန်ဗၟာတအ်ဟီု ညးတအ်မုဟွံဒှ် သီဂွံလွဟ်ၜါဇကု နူလကိုဟ်ဍုင်ရေဝ် ဂးလဝ်ရ။
ပေါဲဗတိုက်ဂှ် နူကဵုအခိင်နူဂယးတေံရ ရဲဒပ်လကိုဟ်ဍုင်ရေဝ်တအ် လုပ်ပန်ပှ်ောဒၟံင်တုဲ ကွဳစက်အာကၠုင်တအ် ဆိုအ်ဗ ဒၟံင်ရ။ ကၠာတေံလေဝ် လကိုဟ်ဍုင်ရေဝ်တံ လုပ်ပန်မံင် ဒပ်ဂှ် မွဲဏှတုဲမွဲဏှရ။
ရဲလကိုဟ်ဍုင်ရေဝ်တအ် သီုကဵုကၠတ်ပန်ရဲ ဒပ်မန်ၜိုဟ်လလံ ကၠုင်ကဵုကွဳစက်တုဲ ချိုတ်ၜါတလ ညးတအ်သီဂွံသီုလွဟ်ဂးရ။

ဂကောံဇြဟတ်ပၠန်ဂတးပံၚ်ကောံတံ လုပ်ဗိုၚ်ဗ္တိုက်လဝ်ရုၚ်ဗၠာဲသၟိၚ် ကွာန်ကအ်ဗိန် ပွိုၚ်ဗ္ဒာဲၜါတ္ၚဲဂှ် လ္ပာ်ဗၠာဲသၟိၚ်တံ ဒးပစူအလာံဗု
ပရိုၚ်အခေတ်မန်၊ ဖဝ်ရဂိုန်(၁)စွေက်
တုဲကၠုၚ်နူကနေံဏံ ဂိတုဖဝ်ရဂိုန်(၁၅)မံက် တ္ၚဲအဒိုတ်(၂၄.၃.၂၀၂၄) စပ္တံနူအခိၚ်နူဂယး ၜိုတ်(၇:၀၀)နာဍဳဂှ် နူလ္ပာ်ဂကောံဇြဟတ်ပၠန်ဂတးတံ လုပ်ဗိုၚ်ဗ္တိုက်လဝ် ရုၚ်ဗၠာဲသၟိၚ်မဖျေံလဝ်သ္ဇိုၚ်ကွာန်ကအ်ဗိန်ဂှ် နွံရ။
နူဂှ်တုဲ ပ္ဍဲအခိၚ်နူဂယး ၜိုတ်(၇:၃၀)ဂှ် နူလ္ပာ်ကံၚ်ဇြဳပၞာန်ဗမာတံ ကၠုၚ်ပန်နကဵုက္ၜၚ်ကျာတုဲ ၜိုတ်(၁၀:၃၀)ပၠန်ဂှ် ထပ်ကၠုၚ်ပန်လဝ်နကဵုက္ၜၚ်ကျာမွဲဝါပၠန်တုဲဂှ် အသိၚ်ပန်ပှော်အကြာၜါလ္ပာ်ဂှ် ဆက်ပန်မံၚ်သိၚ်ၚ် ဟွံသ္ကုတ်ခြာရ  ၜိုန်ဂှ်လေဝ် နူလ္ပာ်ကံၚ်ဇြဳပၞာန်တံဂှ်  ထပ်သုၚ်စောဲကၠုၚ်နကဵုဇြဟတ်က္ၜၚ်ကျာ / က္ၜၚ်ဍာ်တုဲ အသိၚ်ပေါဲဗ္တိုက်သ္ကာတ်မြဟ်မံၚ်ရ။
ပ္ဍဲကဵုတ္ၚဲဏံ ဂိတုဖဝ်ရဂိုန်(၁)စွေက် တ္ၚဲစန်(၂၅.၃.၂၀၂၄) ဏံပၠန်လေဝ် စပ္တံနူအခိၚ်ပယျာံဂယး (၄:၀၀)နာဍဳဂှ်တုဲ အကြာပေါဲဗ္တိုက်ၜါလ္ပာ် ထပ်သ္ကာတ်မြဟ်ကၠုၚ်ပၠန်တုဲ ပ္ဍဲအခိၚ်သဝ်တ္ၚဲဏံ ပွိုၚ်ဗ္ဒာဲၜါတ္ၚဲဏံဂှ် သ္ပဟိုတ်ဂကောံဇြဟတ်ပၠန်ဂတးတံဗိုၚ်ဗ္တိုက်ဂွံလဝ်တုဲ နူလ္ပာ်ဒပ်ဗၠာဲသၟိၚ်တံ ပစူအလာံဗုတုဲ ဒးဖျေံကၠုၚ်လွဟ်ကဵုကုဂကောံပၠန်ဂတးတံနွံရောၚ် ဂွံတီကေတ်ကီုရ။
"အပ္ဍဲဒပ်ဗၠာဲသၟိၚ် ပစူအလာံဗုတုဲ ဖျေံထောံလွဟ်ကဵုဂကောံပၠန်ဂတးပံၚ်ကောံဏံဂှ် လၟိဟ်မၞိဟ်ဟွံအောန်နူ(၃၀)တၠရောၚ်" ဂွံတီကေတ်နူပရိုၚ်သ္ဇိုၚ်ဒေသတံကီုရ။
စပ်ကဵုပေါဲဗ္တိုက်အကြာကံၚ်ဇြဳပၞာန် တံကဵု ဂကောံဇြဟတ်ပၠန်ဂတးပံၚ်ကောံဏံ အပ္ဍဲပေါဲဗ္တိုက်ဗ္ဒာဲၜါတ္ၚဲဏံဂှ် ပရေၚ်ချိုတ်ဂျိုၚ် အကြာၜါလ္ပာ်အကာဲအရာဗီုလဵုနွံဂှ် နူလ္ပာ်ဂကောံပၠန်ဂတးတံ ချူဓမံက်လဝ်ဟွံဆဵုဏီရ။
အပ္ဍဲပေါဲဗ္တိုက်သီဗ္ဒိုပ် ရုၚ်ဗၠာဲသၟိၚ်ကွာန်ကအ်ဗိန်ဏံဂှ် သ္ပဟိုတ်လွဟ်ဇၞော်ဒတုံစ်ှေမံၚ်တုဲ ကောန်ကွာန်ကအ်ပံက် ဒးအာဝပ်(၂)တၠနွံကီု စမြိုၚ်သ္ၚိ၊ စမြိုၚ်ဘာတံ လီုလာ်အာလဝ်နွံညိညကီုရ ညးဒေသကွာန်ကအ်ဗိန်တံ ညးလ္ၚဵုတံဂှ်ဒးအောပ်ဗ္ဒမံၚ် အကြာသ္ၚိညးကုညးလေဝ်နွံ၊ ညးလ္ၚဵုတံဂှ် ဒးအောပ်ဗ္ဒမံၚ်ကြာထီုဒဵုလေဝ်နွံ၊ ညးလ္ၚဵုတံပၠန်ဂှ် ဒးအာပါဲမံၚ်ဒၟံၚ်အကြာကွာန်ဇိုၚ်ဝုတ်ဒိုဟ်တံလေဝ်နွံကီုရ။
အပ္ဍဲဗ္တိုက်သီဗ္ဒိုပ်ဏံဂှ် ဒပ်ပၞာန်ဗၠးၜးဍုၚ်မန်(MLA)၊ ဗော်ဍုၚ်မန်တၟိ ဗ္တိုက်သရိုဟ်တၠအဝဵုပၞာန်(NMSP-AD)၊ ဒပ်ပၞာန်ဗၠးၜးကောန်ဂကူကရေၚ်(KNU- KNLA)၊ ကရေၚ်ပၞာန်ပၞာန်ကၠဗု၊ ကရေၚ်ပၞာန်ကဠုၚ်တံ ပါလုပ်ပံၚ်တောဲ ဗ္တိုက်လဝ်ရောၚ် ဂွံတီကေတ်ကီုရ။

သ္ပဟိုတ်နူ အသိၚ်ပေါဲဗ္တိုက် အကြာဒပ်ကံၚ်ဇြဳပၞာန် တံကဵု ဂကောံဇြဟတ်ပၠန်ဂတးပံၚ်ကောံတံတုဲ ညးဒေသကွာန်ကအ်ဗိန်တံ ပ္ဍဲကဵုအခိၚ်တ္ၚဲစေၚ်ဏံ လၟိဟ်မၞိဟ်ဗၞတ်ကဵုကၠံ ဒးပါဲအာဗ္ဒမံၚ် လ္ပာ်ကွာန်ခယျးပ္ဍဲတေံ နွံမံၚ်ရောၚ် နူဒေသတံဟီုရ။

ပေဲါဗတိုက် ဒေသကအ်ဗိန် ဆက်သကာတ်မြဟ်မံင်တုဲ လ္ပာ်ပၞာန်ဗၟာတံ နကဵုက္ၜၚ်ကျာ / က္ၜၚ်ဍာ် ပန်ဖျေံမံင်လွဟ်ကြာန်န်
ပရိုၚ်အခေတ်မန်၊ ဖဝ်ရဂိုန်(၁)စွေက်
ပ္ဍဲဂိတုဖဝ်ရဂိုန်(၁၅)မံက် (၂၄.၃.၂၀၂၄) စပ္တံနူအခိၚ်နူဂယး ၜိုတ်အကြာ (၇:၀၀)နာဍဳဂှ် နူကဵုဂကောံဇြဟတ်ပၠန်ဂတးပံၚ်ကောံတံ လုပ်ဗ္တိုက်လဝ် ဗ္ဒိုပ်ဗၠာဲသၟိၚ် ကွာန်ကအ်ဗိန် ပွိုၚ်ဍုၚ်ကအ်ကြိက်ရ။
ပေဲါဗတိုက်ဏံဂှ် စဵုအခိင်လၟုဟ် ဆက်သကာတ်မြဟ်မံင်တုဲ လ္ပာ်ပၞာန်ဗၟာတံဂှ် နကဵုက္ၜၚ်ကျာ / က္ၜၚ်ဍာ် ပန်ဖျေံမံင်လွဟ်ကြာန်န်ရောင် ညးဒေသဂှ်ဟီုရ။
"နူဂယးဏံ စပ္တံနူ အကြာၜိုတ်(၇:၅၀)နာဍဳဂှ် က္ၜၚ်ကျာကၠုၚ် (၂) ဖ္ဍိုက်တုဲ နူလ္ပာ်ပၞာန်ဗမာတံဂှ် ပန်ကဵုက္ၜၚ်ကျာ ကြာန်ကြာန် ၊ ပန်နူကွာန်ဏံဂှ် တိတ်အာမံင် လပါ်သၠုင်ကျာ - သၟဝ်ကျာကွာန် ၊ အကြာ ၜိုတ် (၁၀) မိနေတ် ဍေံပန်တုဲ ကလေင်စဴအာ " ဟီုရ။
နူဗတံဏံဂှ် ပၞါန်ဗၟာတအ် ပန်ပၠောပ်မံင် လပါ်ကွာန် ကၠိုဟ်ဗတံ ၊ နူအခိင် (၈) နာဍဳပြင်ဂှ် စပန်မံင်ကဵု က္ၜင်ဍာ်ဍေံ ၊ ၜိုတ်အခိင် (၁၀) နာဍဳပြင်ဂှ် ဍေံတအ် သ္ၚိတ်အာ ၊ နူဂယးပြဟ်ဏံ ၜိုတ် (၃:၀၀) နာဍဳဂှ် ထပ်ပန် စဵုအခိင် က္ၜင်ကျာဍေံကၠုင် (၇) နာဍဳပြင် ဟီုရ။
ဟိုတ်နူပရေင်ပန်ပှော် သီုၜါတ္ၚဲဏံဂှ် ညးဒေသကွာန်ကံပံက်(မွဲအဆက်ကဵုကွာန်ကံဗိန်) ဒးအာဝပ်ညးၜါတၠနွံရောင် ဟီုရ။
ညးဒေသဗွဲမဂၠိုင်တအ် ဒးအောပ်ဗ္ဒမံၚ်အကြာဒဵုတံလေဝ် ပ္ဍဲဗွိုင်ဂှ် သီုဟၟဲကဵုပရေင်ပန်ပှော် နူပၞါန်ဗၟာတအ် ပန်ဖျေံမံင်လွဟ်ကြာန်န် နကဵုက္ၜင်ကျာနွံရောင် ဟီုရ။
သ္ပဟိုတ်နူအသိၚ်ပေါဲဗ္တိုက် အကြာဂကောံပၠန်ဂတး တံကဵု ဒပ်ကံၚ်ဇြဳပၞာန်တံဂှ်တုဲ ညးဒေသဇိုၚ်ဝုတ်ဒိုဟ် ကွာန်ကအ်ဗိန်တံ ညးလ္ၚဵုတံဂှ် အာပဲါမံင် ပ္ဍဲကွာန်မကြပ်ကဵုညးတအ်တုဲ ညးလ္ၚဵုတံပၠန်ဂှ် ဒးအောပ်ဗ္ဒမံၚ်အကြာဒဵုတံလေဝ် နွံမံၚ်ရ ။
အပ္ဍဲပေါဲဗ္တိုက် အကြာဇြဟတ်ဂကောံပၠန်ဂတးကဵု ဒပ်ကံၚ်ဇြဳပၞာန်ဏံဂှ် သ္ပဟိုတ်နူအသိၚ်လွဟ်ဇၞော် လွဟ်ဍောတ်တုဲ ပ္ဍဲဗွိုင်ကွာန်ဂှ် စမြိုၚ်ဘာ၊ စမြိုၚ်သ္ၚိ လီုလာ်အာလဝ်လၟိဟ်ဗွဲမဂၠိုင်နွံရောင်ညးဒေသဂှ်ဟီုရ။

အပ္ဍဲပွိုၚ်ဍုၚ်ရေဝ် သ္ကုတ်ဂၠံၚ်ဇၞော် ရေဝ် - ဇြပ်ဗု အကြာကွာန်ဇီုသာဲ ကဵု ပါၚ်ဂၠံၚ်ကွာန်ရုတ္တံၚ် ပ္ဍဲဒဒန်ခါန်သေံဂှ် တ္ၚဲဏံ ဂိတုဖဝ်ရဂိုန်(၁)စွေက် (၂၅.၃.၂၀၂၄) စပ္တံနူအခိၚ်နူဂယး ၜိုတ်အကြာ (၆:၀၀)နာဍဳပြင်င်ဂှ်ဒပ်ၜိုဟ်လလမ်စဵုဒၞာကောန်ဂကူမန် တံကဵု ဂကောံပၠန်ဂတးတံ ဒှ်မံၚ်ပေါဲဗ္တိုက်ဇၞော်ကဵုဇြဟတ်ရောၚ် ညးဒေသဂှ်ဟီုရ။ 
ဟိုတ်ဒှ်သာ်ဂှ်ရ ညးအာတရဴတံ စွံသတိတုဲ အာတရဴအိုတ်ညိဂှ် ညးဒေသတအ် ကဵုလဝ်သတိနွံရ။
ပရိုၚ်တၚ်နၚ် ချိုတ်တ်ပၠိုတ်တ်ဂှ် နကဵုဌာန်ပရိုၚ်အခေတ်မန်ပိုဲ ဆက်လ္ၚတ်မံၚ်တုဲ ထပ်ပတိုန်ထ္ၜးကဵုရောင်အဴ။

အပ္ဍဲပေါဲဗတိုက်ကွာန်ကအ်ဗိန် အကြာဂကောံပၠန်ဂတးတံကဵု ဒပ်ကံၚ်ဇြဳပၞာန်ဗမာတံဂှ် လ္ပာ်ဒပ်ကံၚ်ဇြဳပၞာန်တံ သုၚ်စောဲကၠုၚ် နကဵုက္ၜၚ်ကျာ /က္ၜၚ်ဍာ်တုဲ ညးဒေသတံ ဒးအောပ်ဗ္ဒမံၚ်
ပရိုၚ်အခေတ်မန်၊ ဖဝ်ရဂိုန်(၁၅)မံက်
တ္ၚဲဏံ ဂိတုဖဝ်ရဂိုန်(၁၅)မံက် (၂၄.၃.၂၀၂၄) စပ္တံနူအခိၚ်နူဂယး ၜိုတ်အကြာ (၇:၀၀)နာဍဳဂှ် နူကဵုဂကောံဇြဟတ်ပၠန်ဂတးပံၚ်ကောံတံ လုပ်ဗ္တိုက်လဝ် ဗ္ဒိုပ်ဗၠာဲသၟိၚ် ကွာန်ကအ်ဗိန် ပွိုၚ်ဍုၚ်ကအ်ကြိက် နွံရ။
"နူဂယးဏံ စပ္တံနူၜိုတ်(၇:၀၀)နာဍဳဂှ် ရမျာၚ်လွဟ်စဗြုတိုန်တုဲ အကြာၜိုတ်(၇:၃၀)ဂှ် က္ၜၚ်ကျာကၠုၚ်မွဲဖ္ဍိုက်တုဲ နူလ္ပာ်ပၞာန်ဗမာတံဂှ် ပန်ကဵုက္ၜၚ်ကျာရ အကြာၜိုတ်(၁၀:၃၀)ပၠန်ဂှ် က္ၜၚ်ကျာဍေံထပ်ကၠုၚ်မွဲမပၠန်ရ အခိၚ်ဂှ် ရမျာၚ်လွဟ်ဍောတ်တ်တံဂှ် သ္ၚိအာမွဲချိုန်ခဏ ထပ်ဗြုတိုန်မွဲခဏရ ရမျာၚ်လွဟ်က္ၜၚ်ကျာတံသၟးရ ဗြုသ္ကာတ်မံၚ်တုဲ ပိုဲလေဝ်ဟွံဂံၚ်တိတ်ကျောဝ်ရံၚ် ဒးအောပ်ဗ္ဒမံၚ် အကြာသ္ၚိရ" ညးဒေသကွာန်ကအ်ဗိန်မွဲတၠ ဟီုရ။
"ပ္ဍဲကဵုအခိၚ်လ္ဒောဝ်တ္ၚဲဏံပၠန်ဂှ်လေဝ် ရမျာၚ်လွဟ်ဇၞော်ထပ်ဗြုသ္ကာတ်တိတ်မံၚ်ဆက်က်တုဲ ပိုဲတံလေဝ် ဟွံဂံၚ်တိတ်မ္ၚးဏီရ" ညးဆက်ဟီုလဝ်ရ။
 သ္ပဟိုတ်နူအသိၚ်ပေါဲဗ္တိုက် အကြာဂကောံပၠန်ဂတး တံကဵု ဒပ်ကံၚ်ဇြဳပၞာန်တံဂှ်တုဲ ညးဒေသဇိုၚ်ဝုတ်ဒိုဟ် ကွာန်ကအ်ဗိန်တံ ညးလ္ၚဵုတံဂှ် အောပ်ဗ္ဒမံၚ် အကြာသ္ၚိညးကုညးတုဲ ညးလ္ၚဵုတံပၠန်ဂှ် ဒးအောပ်ဗ္ဒမံၚ်အကြာဒဵုတံလေဝ် နွံမံၚ်ကီုရဂှ် သ္ပပ္တံနူအခိၚ်နူဂယး  စဵုကဵုအခိၚ်တ္ၚဲစေၚ်သဝ်တ္ၚဲဏံဂှ် ညးသေဇိုၚ်ဝုတ်ဒိုဟ်တံ ဟွံဂံၚ်တိတ်ဂၠံၚ်အိုတ်ဏီရ ဂွံတီကေတ်နူပရိုၚ်သ္ဇိုၚ်ဒေသတံကီုရ။
အပ္ဍဲပေါဲဗ္တိုက် အကြာဇြဟတ်ဂကောံပၠန်ဂတးကဵု ဒပ်ကံၚ်ဇြဳပၞာန်ဏံဂှ် သ္ပဟိုတ်နူအသိၚ်လွဟ်ဇၞော် လွဟ်ဍောတ်တုဲ စမြိုၚ်ဘာ၊ စမြိုၚ်သ္ၚိ လီုလာ်အာလဝ်ညိညနွံလဝ်ကီုရဂှ် ဂွံဆဵုကေတ်နူမုက်လိက်လပှ်ကျာ ညးဒေသတံကီုရ။ ၜိုန်ဂှ်လေဝ် နကဵုဌာန်ပရိုၚ်အခေတ်မန်ပိုဲ သ္ၚိဌာန်လီုလာ်အာကဵုညးဒးဝပ် နွံမုစိတၠချိုတ်တ်ပၠိုတ်တ်ဂှ် သ္ပဒတန် ဟွံမာန်ဏီရ။

သၟတ်အဝဲစိုပ်ယိုက်ဂၠေၚ်ဝန်ပၞာန်ဂွံတံ အာတရဴမ္ဂး ဒးကေတ်လိက်ထံက်ဂလာန်ကွာန်/အရာပ်ရောင် ဂး
ပရိုၚ်အခေတ်မန်၊ ဖဝ်ရဂိုန်(၁၄)မံက်      
ကောန်သၟတ် စိုပ်မံင်အဝဲယိုက်ဂၠေၚ်ဝန်ပၞာန်တံဂှ် အာတရဴမ္ဂး ဒးကေတ်ဏာ လိက်ထံက်ဂလာန်ကွာန်/အရာပ်တအ်ရောၚ် နူအလဵုအသဳပၞါန်ဗၟာ စၞောန်လဝ်ကဵု တၠကမၠောန်တၠကွဳစက်တံရ။
ညးအာတရဴ မၞိဟ်တြုံမ္ဂး အယုက်အကြာ (၁၈ - ၃၅) မၞိဟ်ဗြဴမ္ဂး အယုက်အကြာ (၁၈ - ၂၇) တံဂှ် လိက်ထံက်ဂလာန် နူဥက္ကဋ္ဌကွာန်ပါမှ ကဵုအခေါၚ်ပ္တိုန်ကဵုဍိုက်ကွဳစက်ညိဂှ် နူဌာနအလဵုအသဳပၞာန်တံ ဆက်ဖုၚ်ဟီုနၚ်ကဵု ညးကၠောန်ကမၠောန်ကွဳစက်ဇမ္ၚောဲတံရ။
ဆၜိုတ်ကဵုနၚ်ပရိုၚ်သၟးရ ၊ ညးတအ်ပ္တိတ်လဝ်လိက် နကဵုလိက်ဟွံသၞောဝ်သေၚ်တုဲ ဆက်နၚ်ဖုၚ်ကဵု ညးတၠတာလျိုၚ်ကွဳစက်တံ -ဟီုရ
"ပရိုၚ်ဂှ် မိၚ်မံၚ်ရ ဆးဂး ဟွံကၠုၚ်ဟီုလဝ်ဏီပုဟ် ၊ ပြဟ်ဟ်ဏံ နကဵုတၞးကာဒ်ကောန်ဍုၚ် ဗီုတြေံရ အာမံင်တရဴ ဗိက် - မတ်မလီု - လ္ဂုင် - မာန်တလေ " ညးဒဳကွဳစက်မွဲတၠ ဟီုရ။
လိက်စၞောန် ဗွဲမလုပ်သၞောဝ် စၞောန်ပညုၚ်လဝ်ဟၟဲကီုလေဝ် ပ္ဍဲဂၠံၚ်မ္ဂး ဒၞါဲစၟဳစၟတ်ကံၚ်စဳပၞာန်တံဂှ် သီုကဵုထ္ၜးကၠုင်လိက်ထံက်ဂလာန် နူရုၚ်ဗၠာဲသၟိၚ် ၊ လိက်ထံက်ဂလာန် နူကွာန်/အရာပ်တံနွံမံင် - ဟီုရ။
ပရေင်ဒကေတ်လိက်ထံက်ဂလာန်ဂှ် နူတမ်တေံ ဍိုက်က္ၜင်ကျာသၟးရ ပတိတ်လဝ်လိက်စၞောန် ၊ လိက်စၞောန်ဂှ်တိတ်တုဲ လအ်ဂွံၜိုတ် (၂) သတ္တဟဂှ် ပရေင်ဏံ ကၠောံကၠုင် လပါ်အာတရဴ နကဵုကွဳစက် - ဟီုရ။
ပၞာန်ဗၟာတံဂှ် သွက်ဂွံကဵုယိုက်ဂၠေၚ်ဝန်ပၞာန် စကၠောန်လးလဝ်လၟေၚ်ကမၠောန်တုဲဂှ် သၟတ်ဗွဲမဂၠိုၚ် တိတ်အာနူဌာန်ဒေသဇကုတုဲ အာစိုပ်ဇူဒီုမံၚ် ဒၞါဲဗၠးၜးဂှ်ရ နူပၞာန်ဗၟာတအ် ဓရတ်စၟဳစၟတ်တာဒၞါကၠုင် ပရေၚ်အာကၠုၚ်တရဴရောင် ညးဒဳကွဳစက်တအ်ဟီုရ ။

ဒပ်သၞေဟ်ကၚ်ဗၟာ လုပ်ဍုၚ်ဇြပ်ဗု ပ္ဍဲကွာန်ဖိုၚ်စိၚ်ဂှ် ဒးဒုၚ်ဗ္တိုက်ကဵုဗော်ဍုၚ်မန်တၟိ(AD)တုဲ ချိုတ်အာ(၄)တၠ
ပရိုၚ်အခေတ်မန်၊ ဖဝ်ရဂိုန်(၁၃)မံက်
တုဲကၠုၚ် နူကနေံဏံ ဂိတုဖဝ်ရဂိုန်(၁၂)မံက် အခိၚ်ဗ္တံၜိုတ်(၈:၁၅)နာဍဳဂှ် အပ္ဍဲတွဵုရးဍုၚ်မန် ဒပ်သၞေဟ်ကၚ်ပါၚ်ဂၠံၚ်လုပ်ဍုၚ်ဇြပ်ဗု ဗ္ဒာဲကွာန်ဖိုၚ်စိၚ်ဂှ် ဒးဒုၚ်ဗ္တိုက်လဝ်ကဵု ဗော်ဍုၚ်မန်တၟိ(ဗ္တိုက်သရိုဟ်တၠအဝဵုပၞာန်) အကြာ (၂၀) မိနေတ် နွံရောၚ် ဗော်ဍုၚ်မန်တၟိ(ဗ္တိုက်သရိုဟ်တၠအဝဵုပၞာန်) ထမံက်လဝ်ပရိုင် ရ။
အပ္ဍဲဒပ်သၞေဟ်ကၚ်ပါၚ်လုပ်ဍုၚ်ဇြပ်ဗုဏံ ဒးဒုၚ်ဗ္တိုက်လဝ်ကဵု ဗော်ဍုၚ်မန်တၟိ(ဗ္တိုက်သရိုဟ်တၠအဝဵုပၞာန်)တံဂှ် လ္ပာ်ဒပ်ကံၚ်ဇြဳပၞာန်တံ ချိုတ်အာ(၄)တၠတုဲ ကရောံဂှ်အုပ်ဓုပ်ကွာန်ဖိုၚ်စိၚ်လေဝ် ဒးအာလဝ်ဝပ်ပ္ဍဲတမ်ဒဳနွံလဝ်ကီုရဂှ် ပ္ဍဲကဵုတ္ၚဲဏံ ဂိတုဖဝ်ရဂိုန်(၁၃)မံက် အခိၚ်တ္ၚဲစေၚ်ဏံဂှ် နူမုက်လိက်ဗော်ဍုၚ်မန်တၟိ(ဗ္တိုက်သရိုဟ်တၠအဝဵုပၞာန်) ချူဓမံက်လဝ်နွံကီုလေဝ် လ္ပာ်ဗော်ဍုၚ်မန်တၟိ(AD)တံ အကာဲအရာတၟေၚ် ဗီုလဵုနွံဂှ် ချူဓမံက်လဝ် ဟွံမွဲကီုရ။
စပ်ကဵုပေါဲဗ္တိုက် အကြာဗော်ဍုၚ်မန်တၟိ(ဗ္တိုက်သရိုဟ်တၠအဝဵုပၞာန်)တံကဵု ဒပ်သၞေဟ်ကၚ်ကံၚ်ဇြဳပၞာန် ပ္ဍဲပါင်ဂၠံၚ်လုပ်ဍုၚ်ဇြပ်ဗုတုဲ လ္ပာ်ကံၚ်ပၞာန်တံ ချိုတ်အာမုစိတၠဂှ် နကဵုဌာန်ပရိုၚ်အခေတ်မန်ပိုဲ သ္ပဒတန်ဟွံမာန်ဏီရ။

ပ္ဍဲခရိုၚ်ကာန်ချနဘူရဳ ကၟိန်ဍုၚ်သေံ ညးလုပ်ဍုင်သေံနကဵုဂၠံင်ဓလုက် ကောန်ဍုၚ်ဗၟာ မၞိဟ်(၁၀၀)တၠ ဒးဒုၚ်ရပ်
ပရိုက်အခေတ်မန်၊ ဖဝ်ရဂိုန်(၁၂)မံက်
အပ္ဍဲကၟိန်ဍုၚ်သေံ ခရိုၚ်ကာန်ချနဘူရဳ ရုၚ်ဗၠာဲသၟိၚ် Sangkhlaburi ၊ နူဗၠာဲသၟိၚ်ဒပ်မၚ်ပယျဵု ဂကောံဒပ်ပါ်(၁၃၄)၊ ဂကောံဒပ်မၚ်ပယျဵုတၟေၚ်တံကဵု ညးတာလျိုၚ်ရုပ်အုပ်ဓုပ် ခရိုၚ်ကာန်ချနဘူရဳတံ ပံၚ်တောဲတုဲ ကုညးလုပ်တိတ်မံၚ် အပ္ဍဲဍုၚ်သေံတံဂှ် ဖျေံလဝ်ဒပ်သၞေဟ်ကၚ်တုဲ စၟဳစၟတ်ရပ်မံၚ်နွံရ။ 
ပ္ဍဲကဵုဂိတုမာတ် စၟတ်တ္ၚဲ(၁၉)အခိၚ်နူဂယးဂှ် ကောန်ဍုၚ်ဗမာပါလုပ် သီုညးဒဳကွဳစက် မၞိဟ်(၂၀)တၠဂှ် ရပ်ထိၚ်လဝ်ကီု ၊ ပ္ဍဲအခိၚ်သ္ဂာဗ္တံ ၜိုတ်(၁)နာဍဳဂှ်လေဝ် ကလေၚ်ရပ်ဂွံ ပ္ဍဲဒၞာဲသၞေဟ်ကၚ်(ထောၚ်ပါပူ) မၞိဟ်(၃၃)တၠတုဲ ၊ သၟာကမၠောန်ဆုဲပြံၚ် ကောန်ဍုၚ်ဗၟာ အဃောအောပ်ဗ္ဒမံၚ်ဂှ်လေဝ် ထပ်ရပ်ထိၚ်ဂွံလဝ် မၞိဟ်(၅၀)တၠပၠန်ရောၚ် ဒပ်ဗၠာဲသၟိၚ်မၚ်ပယျဵု ခရိုၚ်ကာန်ချနဘူရဳတံ ပတိတ်လဝ်ပရိုၚ်နွံရ။ 
အပ္ဍဲမွဲတ္ၚဲဓဝ်ဂှ် ရပ်ထိၚ်ဂွံလဝ် ကောန်ဍုၚ်ဗၟာ မၞိဟ်(၁၀၀)တၠ နွံကီု ။ စပ်ကဵုပရေၚ်ဒးဒုၚ်ရပ် မၞိဟ်ကဵုဂကောံဗီုဗီုဏံဂှ် ပ္ဍဲကဵုအခိၚ်ပၞာန်သီအဝဵုတုဲ သၞောဝ်ဒးလုပ်သ္ပပၞာန်ဏံတိတ်တုဲဂှ် ထပ်ဂၠိုၚ်ကၠုၚ်လဝ်ရောၚ် ညးချဳဒရာၚ်မံၚ် ပရေၚ်သၟာကမၠောန်တအ် ဟီုရ။
"ယဝ်ရဒးကလေၚ်ရံၚ် ညးလုပ်ဍုၚ်သေံ ဟွံမွဲကဵုလိက်အခေါၚ်တံ ဒးဒုၚ်ရပ်မံၚ် မၞိဟ်ကဵုဂကောံတံဂှ်တ်ှေ ညးလုပ်မံၚ်လ္ပာ်ဂၠံၚ် ဟွံ‌လုပ်သၞောဝ်တုဲ အကြာအာမံၚ်ကဵု တက္ကစဳတံသၟးရ ဒးဒုၚ်ရပ်ဂၠိုၚ်မံၚ်။ အပ္ဍဲဍုၚ်ဗၟာ ကြဴနူပၞာန်သီအဝဵုတုဲ ကမၠောန်လေဝ်အောန်ကၠုၚ်ကီု ၊ ပရေၚ်ဍုၚ်ကွာန် ဟွံညိၚ်ဝတ်ကီု၊ ပရေၚ်ကြေပ်ဂြတ်လေဝ် ဂၠိုၚ်ကၠုၚ်ကီု၊ အဓိကဂှ်တ်ှေ သၟတ်တံဂှ် ပရေၚ်သွက်အနာဂတ်ကၠေံမံၚ် ၊ သၟတ်တံဂှ်တ်ှေ ဍုၚ်ကြပ်ကဵုဍုၚ်ဇကုတ်ှေ လုပ်ကၠုၚ်ကၠောန်စဍုၚ်သေံ ဂၠံၚ်ဟွံလုပ်သၞောဝ်တုဲ ဒးဒုၚ်ရပ်မံၚ်ဗီုဏံအိုတ်ရ။ ဒးဒုၚ်ရပ်မံၚ် မၞိဟ်ကဵုဂကောံဗီုဗီုဏံဂှ် ဂၠိုၚ်ကဵုအလန်ရ၊ ညးလ္ၚဵုဂှ် ဒးဒုၚ်ရပ်ပ္ဍဲအဃောဍိုက်မံၚ်ကွဳစက်။ လ္ၚဵုတံဂှ်တ်ှေ ဒးဒုၚ်ရပ်အကြာဂြပ် အကြာကကၠအ်ထၜိုတ်။ လ္ၚဵုတံဂှ်တ်ှေ ဒးဒုၚ်ရပ် အခိၚ်ကွဳစက်တတ်ကၠောံပယျဵု။ ညးလ္ၚဵုတံဂှ်တ်ှေ ဒးဒုၚ်ရပ် အခိၚ်မံၚ်ကွဳစက်ကၠုၚ်ဒုၚ် နနဲဗီုပြၚ်စုၚ်ၚ်ရ ဒးဒုၚ်ရပ်မံၚ်ဂှ် ပရေၚ်ဒးဒုၚ်ရပ်ပရေံနူအခိၚ်တုဲကၠုၚ်တေံဏီ " ဟီုရ။
အပ္ဍဲကၟိန်ဍုၚ်ဗၟာတ်ှေ လအခိၚ်လၟုဟ်ဏံဂှ် နူကဵုသၞောဝ်ဒးယိုက်ဝန်ဗမာတိတ်တုဲဂှ် သ္ပဟိုတ်နူဒှ်မံၚ်အခိၚ် အဃောပကောံမံၚ်သွက်ဂွံကော်သ္ပပၞာန်တုဲဂှ် သၟတ်ဗွဲမဂၠိုၚ်တံ တိတ်ဍုက်မ္ၚးတုဲ ကမၠောန်ဆဵုဂှ် ဒးဗက်ဂၠာဲကၠောန်မံၚ်အိုတ်တုဲ အခိၚ်ဗ္တောန်ပညာလေဝ် ဟွံမွဲတုဲ ပရေၚ်အဓာန်ဂတအနာဂတ်ကၠေံမံၚ်အိုတ်ဂှ်လေဝ် ညးဆက်ဟီုလဝ်ရ။
သၟတ်ဗွဲမဂၠိုၚ်တံ ဒးဖအိုတ်ဩန်တုဲ ကမၠောန်ကောန်ဍုၚ်သေံတံဟွံမိက်ကၠောန်ဂှ် ဗီုညးကုညး ဂစာန်လုပ်မံၚ်သေံတုဲ ဂၠာဲမံၚ်ကၠောန်မံၚ်ကမၠောန်အိုတ်ရ အပ္ဍဲဂှ် ညးလ္ၚဵုတံသီုဒးအာအလီလေဝ် နွံမံၚ်ဗွဲမဂၠိုၚ်ကီု၊ သွက်ပရေၚ်အနာဂတ်သၟတ်တံ ပရေံစ်ှေမံၚ်သိုက်က်ရ။
ပ္ဍဲတွဵုရးကရေၚ် ဍုၚ်မြဝတဳ ပယျဵုဗမာ-သေံ ခရိုၚ်တာဒ် ပွိုၚ်ဍုၚ်ဖွတ်ဖရဂှ် ပ္ဍဲဂိတုမာတ် စၟတ်တ္ၚဲ(၁၉)ဂှ် ကွဳစက်(၃)ဖ္ဍိုက်ကဵု ညးလုပ်ဍုၚ်သေံ ဟွံမွဲလိက်အခေါၚ် မၞိဟ်(၄၀)တၠ ရပ်ထိၚ်ဂွံလဝ်ရောၚ် ဗၠာဲသၟိၚ်ဍုၚ်ဖွတ်ဖရ ပတိတ်လဝ်ပရိုၚ်ရ။ လၟုဟ်ဏံမ္ဂး မွဲဒမြိပ်ပယျဵုသေံ-ဗမာ ပ္ဍဲသတ္တဟဏံဂှ် မၞိဟ်ဟွံအောန်နူ(၅၀၀)တၠ ဗၠာဲသၟိၚ်သေံတံ ရပ်ထိၚ်ဂွံလဝ်ရောၚ် ညးချဳဒရာၚ်မံၚ်ပရေၚ်သၟာကမၠောန်တအ် ဟီုရ။

ညးဟၟဲကဵုမဂၞန် UIDမ္ဂး ဟွံပ္တိတ်ကဵု တၞးလိက်အခေါၚ်တတ်ဍုၚ် Passport ရ ကံၚ်စဳပၞာန်လလောၚ်တြး
ပရိုၚ်အခေတ်မန်၊ ဖဝ်ရဂိုန် (၁၂) မံက်
ပ္ဍဲအရာမကၠောန် တၞးလိက်အခေါၚ်တတ်ဍုၚ် (Passport) ဂှ် ညးဟၟဲကဵု စၟတ်တဲအထံက်အရီု UID-Unique ID မဂၞန် (Smart Card) တံဂှ် စနူဂိတုဨပရယ် စၟတ်တ္ၚဲ(၂၂)ဂှ်တုဲ ပ္တိတ်အာကဵု တၞးလိက်အခေါၚ်တတ်ဍုၚ် Passport ဟွံသေၚ်ရောၚ် ပ္ဍဲဂတုမာတ် စၟတ်တ္ၚဲ(၁၉)တုဲကၠုၚ်ဏံ နူရုၚ်ပ္တိတ်ကဵုတၞးလိက်အခေါၚ်တတ်ဍုၚ်တံ လလောၚ်တြးလဝ်ရ။
အရာမကၠောန်တၞးလိက် အခေါၚ်တတ်ဍုၚ်ဝွံ သွက်ဂွံစၟဳစၟတ်ကောန်ဍုၚ် ဍာံ/ဟွံဍာံကီုတုဲ နူဌာနစၟဳစၟတ်ဒြဟတ်မှာဇန် ကေုာံ ပရေၚ်ကောပ်ကာဲမၞိဟ်တံ ပ္တိတ်လဝ်ကဵုအထံက်အရီု မဂၞန်UID (၁၀)မဂှ် နွံပၟိက်ရောၚ် ဟီုရ။
ပါဲနူဂှ် စၟတ်တဲUID ဟွံပါတုဲ ယဝ်ရပ္တိုန်လိက်တုဲ အခိၚ်သွက်ဂွံဂွံလိက်အုပ်ဂှ် ဒးမၚ်ပွိုၚ်(၁၀)တ္ၚဲရောၚ် နူရုၚ်ပ္တိတ်ကဵုတၞးလိက်အခေါၚ်တတ်ဍုၚ် ဟီုရ။
မ္ၚးနူဂှ်ပၠန် တၞးလိက်အခေါၚ်တတ်ဍုၚ်ဂှ် ပ္ဍဲရုၚ်ပ္တိတ်ကဵုတၞးလိက်အခေါၚ်တတ်ဍုၚ် ပ္ဍဲ ဍုင်လ္ဂုၚ် ၊ မာန်တလေ ၊ နေဗျဳဒဝ် ၊ ဗ္ဂေါ ၊ ဖာသီတံဂှ် ပ္တိုန်စရင် နကဵုနဲ OR Code Online Booking မာန်တုဲ ရုၚ်သၟေဟ်မံၚ်တံဂှ် နကဵုအလဵုဇကု ကၠောန်ကဵုမံၚ်ရောၚ် ဟီုရ။
ကာလလၟုဟ်ဝွံ မၞိဟ်ပ္တိုန်လိက် ကၠာအခိၚ်အတးဏံမ္ဂးဟွံဒးကေတ် UIDရောၚ် ဂးရ။
ပ္ဍဲရုၚ်ပ္တိတ်ကဵုတၞးလိက်အခေါၚ်တတ်ဍုၚ်(လ္ဂုၚ်)ဂှ် တွဵုရးကဵုရးဒေသလ္ၚဵုတံ ပတိုန်စရင် နကဵု OR Code မာန်တုဲ တ္ၚဲပ္တိုန်လိက်မာန်ဂှ် ဒဵုကဵုစိုပ်ဂိတုသေတ်တေန်ဗါစၟတ်တ္ၚဲ(၂၅)တေံ ပတိတ်အာကဵုရောၚ် ဟီုရ။
တုဲပၠန် ရုၚ်ပ္တိတ်ကဵုတၞးလိက်အခေါၚ်တတ်ဍုၚ် ပ္ဍဲဍုင် မာန်တလေ ၊ နေဗျဳဒဝ် ၊ ဗ္ဂေါ ၊ ဖာသီတံဂှ် ပ္ဍဲအရာဒးပတိုန်စရင် OR Code ကဵု Online Bookingဂှ် ဒးကေတ်မၞိဟ်နွံကဵုစရၚ်(သန်းခေါၚ်စရၚ်း) ဆေၚ်စပ်ကဵုတိဍာ်ဂှ်ရောၚ် ပတိတ်လဝ်ပရိုင်ရ။

ဒပ်ပံင်ကောံမဟာမိတ်တအ် ပံၚ်ကောံတုဲ ထိင်ဒဝ်လ္တူဂၠံင်ဇၞော် ရေဝ်-ထဝဲါမာန်အာယျ လလောၚ်တြး
ပရိုၚ်အခေတ်မန်၊ ဖဝ်ရဂိုန် (၁၀) မံက်
ဒပ်ပၠန်ဂတးဍုင်မန်(MSRF) တံကဵု ဒပ်မဟာမိတ်တအ် ပံင်တောဲတုဲ ပ္ဍဲဂိတုမာတ် စၟတ်တ္ၚဲ-(၁၉)ဂှ် လုပ်ထိင်ဒဝ်တိဍာ် ဂၠံင်ဇၞော်စၟတ်-(၈) ရေဝ်-ထဝဲါ အကြာကလိန်အံင်ကဵု ဒဵုလှဲဂှ်မာန်ယျရောၚ် ပ္ဍဲလိက်လလောၚ်တြး ဒပ်ပၠန်ဂတးဍုၚ်မန်(MSRF)တံ ချူဓမံက်လဝ်နွံရ။
ပ္ဍဲအဃောစၟဳစၟတ်မံၚ် ညးဍုၚ်ကွာန်အာတရဴတံဂှ် နူဌာန်ဂအုပ်ပၞာဂေတ်ပဝ်ကၠုင်လဝ်ရ။ပၞါန်ဗမာ ရးဒေသအဂၞဲမဖျေံသ္ဇိုင် ပ္ဍဲဍုင်မတ်မလီုဂှ် ဗၠးနင်က္ၜၚ်ကျာ Mi -35 မွဲဖ္ဍိုက်လေဝ်နွံမံၚ်ရောၚ် ဆဂှ်သၟးဟွံသေင် က္ၜၚ်ကျာထံၚ်ပရိုၚ် လ္ပာ်ပၞာန်ဗၟာ (၂) ဖ္ဍိုက်လေဝ်  ဒပ်ပံင်တောဲမဟာမိတ်ပိုယ်တံဝွံ ဒှ်ညးမရှ်ေသှ်ေမံင် လ္တူအခေါင်အရာမၞိဟ်ကီု၊ သိက္ခာမၞိဟ်ကီုတုဲ ပ္ဍဲမိမညးဍုင်ကွာန်တံဝွံ မပ္တံ ညးဗြဴတံ ပါလုပ်မံင်ဂှ်ရ သ္ဂံင်ဗြဴ နူဒပ်မဟာမိတ်ပိုယ်လေဝ် ဗွဲတၟေင် ပါလုပ်ချဳဒရာင်လဝ်ရ။ ဒပ်မဟာမိတ်တံပံၚ်ကောံတံ သီုအာစၟဳစၟတ်လဝ် ပ္ဍဲရုၚ်ဌာနထိၚ်ဒဝ်ဂြိုပ်ဆု ကွာန်ဌာန်ဇၞူဂှ်လေဝ်နွံကီုရ" ပ္ဍဲလိက်လလောၚ်တြး ဒပ်ပၠန်ဂတးဍုၚ်မန်(MSRF)ဂှ် ချူဓမံက်လဝ်နွံကီုရ။
ပရေၚ်ချဳဒရာၚ်ဒပ်ပံၚ်ကောံမဟာမိတ်တံ အပ္ဍဲလုပ်ထိင်ဒဝ်တိဍာ် လ္တူဂၠံင်ဇၞော်စၟတ်(၈) ရေဝ်-ထဝဲါဝွံ နူဂယး (၇:၀၀) နာဍဳ စဵုစိုပ် သဝ်တ္ၚဲ (၃:၃၀)နာဍဳ စၟဳစၟတ်လဝ်နွံကီုရ။
အပ္ဍဲဒပ်ပံင်ကောံမဟာမိတ်ဂမၠိုင်ဂှ် ဒပ်ပၠန်ဂတးဍုင်မန် (MSRF)၊ ဒပ်စဵုဒၞာညးဍုၚ်ကွာန် ကရောၚ်ပၞာန်ဒေါန၊ ဒပ်စဵုဒၞာညးဍုၚ်ကွာန် ဒေသ(ကံပေါက် KPDF) ဒပ်ပါ်ဒေါန(၄)၊ ဒပ်စဵုဒၞာညးဍုၚ်ကွာန်(ထဝါဲ DDT) ဒပ်ပါ်ဒေါန(၇)၊ ဒပ်ပါ် ဝေဟင်‌ဒေါန(၆)၊ တမ်ဒပ်တၞၚ်သဳ(၁)၊ ဒပ်ဂစေံအသီရေဝ်၊ Ye Defense Force (YDF)၊ ဒပ်ဒမၠုက်ရေဝ် (YGF) ဒပ်ပါ်ဒေါန(၃)၊ ဒပ်ပၞာန်ကွးဘာ(ABSDF‌)(၁)၊ Ye Air Force(YAF)၊ ဒပ်(KNLA)စၟတ်(၂၇)တံ ပါလုပ်ရ။


သွက်ကိုန်စဳရေင်သၞေဟ်က္ၜၚ်ကေုာံသၞေဟ်က္ၜၚ်ကျာနွံဗ္ဒါဲဍုၚ်မတ်မလီုဂှ် လေဲပအပ်ကဵုလဝ်ၚုဟ်တိ ကိုဋ် (၁၂,၈၀၀) ရောင်ဂး
ပရိုၚ်အခေတ်မန်၊ ဖဝ်ရဂိုန် (၁၁) မံက်
တွဵုရးမန် ဗ္ဒါဲဍုၚ်မတ်မလီုဂှ် သွက်ဂွံထမံက်ရုပ်ရဴကိုန်စဳရေင် ပရေၚ်သိုၚ်ခၞံသၞေဟ်က္ၜၚ် ကေုာံ သၞေဟ်က္ၜၚ်ကျာ က္ဆံဍုၚ်သ္အာၚ်ဂှ်တုဲ လေဲပအပ်ကဵုလဝ်ၚုဟ်တိရောၚ် နူဌာနဝန်ဇၞော်လလောၚ်တြး ပွိုၚ်ဍုၚ်မုဟ်ဍုၚ်တံ ထမံက်ထ္ၜးလဝ်ရ။
ကမၠောန်တံဏအ် သွက်ဂွံရေၚ်တၠုၚ် ဗွဲမအံၚ်ဇၞးမာန် တိမပါလုပ်ဒၟံၚ် ပ္ဍဲဗွိုၚ်ကိုန်စဳမံကြုၚ်(ဝၚ်ဒုန်) ဂၠံၚ်ဍာ်တံဂှ်တုဲ သြန်လေဲလဝ်ကဵုတံဂှ် တုဲကၠုၚ်ဒိတ္ထဳ (၁၄) ဂိတုမာတ်ဂှ် အပ်ပြာပ်ကဵုလဝ်ရောၚ် သ္ဂးရ။
ပ္ဍဲဗွိုၚ်ကိုန်စဳရေင်ဂှ် နူဌာနဍိုက်ဍိုပ် ပရေၚ်စဳမံကောပ်ကာဲသုၚ်စောဲဍာ် ကေုာံ ကၟိုန်မြံင်ဍာ်တအ် သွက်ဂွံရေၚ်တၠုၚ် ကမၠောန်သၠဲပ္တိတ်ကြုၚ်(ဝၚ်ဒုန်) ကဵု ဂၠံၚ်ဍာ်တံ နွံရ။
လဂွံကဵု တၠတိဗ္ၚ(၁၂၃)တၠ တိညးတံမပါလုပ်အာ ပ္ဍဲကိုန်စဳမံဂှ် သွက်တိဗ္ၚ (၂၁၁.၈၅) ဨက ၊ လၟိဟ်သ္ၚိဒၞဲါမံင် (၆) မ ကေုာံ တၞံသတ်ဆုတံဂှ် အပံၚ်စရိတ်လေဲ ကဵုသြန် ကိုဋ်(၁၂၈၀၀) နွံရောင် ဟီုရ။
ပ္ဍဲသၞာံ (၂၀၂၂) ဂိတုအံက်တဝ်ဗါဂှ် ဃောဆဵုဂဗလဝ်ကဵု တၠကမၠောန် MSMEတွဵုရးမန်တံတုဲဂှ်  သ္ကိုပ်က္ဍိုက်ပ်ပၞာန်ဗၟာ မေန်အံင်လှာင်ဟီုလဝ် ပ္ဍဲဗဒဲါဍုၚ်မတ်မလီု သွက်ဂွံသိုၚ်ခၞံ သၞေဟ်က္ၜၚ် ကေုာံ သၞေဟ်က္ၜၚ်ကျာမာန်ဂှ် ရေၚ်တၠုၚ်အာကိုန်စဳရေင်မွဲရောၚ် ဂးလဝ်ရ။
သွက်ဂွံသိုၚ်ခၞံ သၞေဟ်က္ၜၚ် ကေုာံ သၞေဟ်က္ၜၚ်ကျာဂှ် နဒဒှ်ဒၞါဲဗွိုၚ်ဂှ် ရန်လဝ်တိ (၄၆၀၀) ဨက ဗ္ဒါဲကွာန်ကအ်ပြာင် ပွိုၚ်ဍုၚ်မုဟ်ဍုၚ်တုဲ စၟတ်လဝ်ဒၞါဲတိ ကိုန်စဳရေင်သၞေဟ်က္ၜၚ်ကျာတၟိ ၊ အကြာ ကွာန်ဝါကလိ ကဵု ကွာန်( ဘလောက် ညောၚ်ဝိုၚ်း)ဂှ်ရ။
အခိၚ်လၟုဟ် သွက်ကိုန်စဳရေင် သၞေဟ်က္ၜၚ် ကေုာံ သၞေဟ်က္ၜၚ်ကျာတၟိဂှ် ဗီုပြၚ်ဒှ်မာန် (Feasibility Study)ဂှ် ရေၚ်တၠုၚ်တုဲဒှ်အာယျရောၚ် ညးနွံတာလျိုၚ်ဂကောံအလဵုအသဳတွဵုရးမန်မွဲတၠ ဟီုပတိတ်လဝ်ရ။
ကိုန်စဳရေင်သၞေဟ်က္ၜၚ်ဂှ် သိုၚ်ခၞံအာကဵု သြန်ဂအုံဌာနသၞေဟ်က္ၜၚ်ဗၟာတံရောၚ် လလောၚ်တြးလဝ်တုဲသွက်ဂွံထမံက်ရုပ်ရဴ ကိုန်စဳရေင်သၞေဟ်က္ၜၚ်ကျာတၟိဏံဂှ် နူသၞာံ (၂၀၂၁) ဂိတုဒဳဇြေန်ဗါတေံ ဒက်ပ္တန်လဝ်ကမ္မတဳကောပ်ကာဲနွံရ ။

ကောန်ပၞာန်ဗၟာ ဂြိပ်ပေက်နူဘဲပၞာန်ပၠန်ဂတးတအ် ပန်ပှော်ဂှ် စိုပ်အာလ္ပာ်တိသေံ အုင်ဖါန်တေံ ၄၃ တၠ တုဲ ကောန်ပၞာန်သေံတအ် ရပ်ထိင်လဝ် မဒှ်ရ။ အတိုင်ပရိုင်တိတ်လဝ်တအ်ဂှ်မ္ဂး ကောန်ပၞာန်ဗၟာ နူဒပ်ဖလူတအ် အဃောဂြိပ်ပေက်လုပ်တိဍာ်သေံတအ်ရောင်လေဝ် ဂးလဝ်ရ။

ဒပ်ပၞာန်ဗၟာတအ် ထ္ၜးဟိုတ်ဖံက်ဂၠံင်တုဲ ဇက်လုပ်ကၠုင်ကဵု ကွဳစက်တုက်တိဂှ် ဒပ်ပၞာန်ကရေင် တပ်မဟာ ၇ တအ် ရပ်ထောံ ၁၁ တၠတုဲ သီဂွံသီုလွဟ်ဂးရ။
ဒေသဏအ်ဂှ် မၞိဟ်ဇၞော်ဒပ်ပၞာန်ကရေင်တအ်ကဵု တၠအဝဵုပၞာန်ဗၟာတအ် ထိင်ဒဝ်လဝ် ညံင်အကြာၜါလ္ပာ်ဟွံဂွံဒှ်ပန်ပှ်ောဂးလဝ်ရ။ စပ်ကဵုကိစ္စဏအ်တုဲ ဒေသဏအ်လေဝ် ကလေင်ပန်ပှ်ောမာန်ဟာ ဒးမင်ရံင်ဗဵုရ။

ရုၚ်ဗၠာဲသၟိၚ်ကွာန်အနေၚ် ဒးဒုၚ်ထောံမခတိုဟ် နကဵုဒရုၚ်
ပရိုၚ်အခေတ်မန်၊ ဖဝ်ရဂိုန်(၉)မံက်
တ္ၚဲဏံ ဂိတုဖဝ်ရဂိုန်(၉)မံက် (၁၈.၃.၂၀၂၄) အခိၚ်လ္ဒောဝ်တ္ၚဲ ၜိုတ်(၁၁:၃၀)ဏံဂှ် အပ္ဍဲပွိုၚ်ဍုၚ်ဇြပ်ဗု ရုပ်ဗၠာဲသၟိၚ်ကွာန်အနေၚ်ဂှ် ဒးဒုၚ်ထောံလဝ်မခတိုဟ်နွံရောၚ် ဂွံတီကေတ်ကီုရ။
"နူကလၚ်ဏံ ၜိုတ်(၁၁:၃၀)ဂှ် ဂကောံပၠန်ဂတး ဟွံတီယၟုမွဲဂကောံတံ ကၠုၚ်ထောံမခတိုဟ် ပ္ဍဲရုၚ်ဗၠာဲသၟိၚ်ဂှ် နကဵုဒရုၚ်မွဲမတုဲ ကၠာနူရမျာၚ်မခတိုဟ်ဂှ် ဟွံဗြုမွဲချိုန်ခဏဏီဂှ်လေဝ် ရမျာၚ်လွဟ်ဍောတ် ဗြုတိုန်လဝ်ၜိုတ်(၅)မိနေတ်ကၠာ ၊ ဂကောံပၠန်ဂတးတံဂှ် ထောံမခတိုဟ်နကဵုဒရုၚ်တုဲ ပွိုၚ်ၜိုတ်(၃၀)မိနေတ်ဂှ်တုဲ နူကဵုလ္ပာ်ရုၚ်ဗၠာဲသၟိၚ်ဂှ် ကလေၚ်ပန်ပတိတ်ဏာ လွဟ်ဇၞော်မွဲလ္စုတ်နွံရောၚ်" ညးဒေသဂှ် ဟီုရ။
သ္ပဟိုတ်နူ အသိၚ်ဖေက်ရမျာၚ်လွဟ်တုဲ လၟုဟ်ဏံမ္ဂး ကောန်ကွာန်တံ ဒးအောပ်မံၚ်ဒၟံၚ် အကြာသ္ၚိညးကုညးအိုတ်ရ။
စပ်ကဵုပရူဒဒှ် ရုၚ်ဗၠာဲသၟိၚ်ကွာန်အနေၚ်ဏံ ဒးဒုၚ်ထောံမခတိုဟ် နကဵုဒရုၚ်ဂှ်တုဲ နူကဵုဂကောံပၠန်ဂတးလဵု ထောံလဝ်ဂှ် ချူထမံက်လဝ်ဟွံဆဵုဏီရ။
ရုၚ်ဗၠာဲသၟိၚ်ကွာန်အနေၚ်ဏံဂှ် တုဲကၠုၚ်ပ္ဍဲသၞာံ (2024) လ္ပာ်မံက်တေံဂှ်လေဝ် ကေၚ်ဒးဒုၚ်ဗ္တိုက်လဝ်ကဵုဂကောံဇြဟတ်ပၠန်ဂတးတံတုဲ ပၞာန်ရီုလ္ပာ်ကံၚ်ဇြဳပၞာန်တံလေဝ် သုၚ်စောဲကၠုၚ်က္ၜၚ်ကျာတုဲ အကြာပေါဲဗ္တိုက်ၜါလ္ပာ်ဂှ် ကောန်ကွာန်အနေၚ် မၞိဟ်ဗြဴမွဲတၠလေဝ် ဒးအာလဝ်ဝပ်လေဝ် နွံလဝ်ကီုရ။

ဂကောံရပ်လွဟ်(၇)ဂကောံတံ စပ္တန်အာပရေၚ်အုပ်ဓုပ်ညးကုညးယျရောၚ် သ္ကိုပ်ပၞာန်ဇၞော် ယွေတ်သေတ် ဟီု
ပရိုၚ်အခေတ်မန်၊ ဖဝ်ရဂိုန်(၉)မံက်
ဂကောံရပ်လွဟ် ကောန်ဍုၚ်အရၚ် ထပံက်လဝ်လိက်ကသုက်ဒေါံပန်ပှော်(NCA) (၇)ဂကောံတံ  စဓမံက်ပ္တန်အာ သၞောတ်ပရေၚ်အုပ်ဓုပ်ညးကုညးယျရောၚ် ပ္ဍဲဂိတုဖဝ်ရဂိုန်(၈)မံက် ဂိတုမာတ် စၟတ်တ္ၚဲ-(၁၇)ဂှ် ဥက္ကဌကံၚ်ဇြဳကလေၚ်ဒက်ပ္တိုန်ဍုၚ်သေံ (RCSS) သ္ကိုပ်ပၞာန်ဇၞော် ယွေတ်သေတ် ဟီုလဝ်ရ။
ဂကောံဒေါံပန်ပှော် ဒတူလိုၚ်မံၚ် လ္ပာ်ပေါဲသဳကၠဳပရေၚ်ၜိုဟ်လလမ် ကံၚ်ဇြဳပၞာန်(၇)ဂကောံတံဂှ် ပ္တံနူဂိတုမာတ် စၟတ်တ္ၚဲ(၁၇) စဵုကဵုစိုပ် စၟတ်တ္ၚဲ(၁၉) အပ္ဍဲဝိုၚ်သဳကၠဳဆဵုဂဗမုက်ဂှ် ဍုၚ်ဇံၚ်မာဲ ကၟိန်ဍုၚ်သေံဂှ် ညးမဒှ်သဘာပတိ သ္ကိုပ်ပၞာန်ဇၞော် ယွေတ်သေတ် ဟီုလဝ်ရ။
အပ္ဍဲတိဍာ်ထိၚ်ဒဝ်တံဂှ် သၞောဝ်ပရေၚ်အုပ်ဓုပ်ညးကုညးစဒက်ပ္တန်တုဲ ကၟိန်ဍုၚ်ဖတ်ဒရာဒဳမိုဝ်ကရေဇြဳဂှ် မွဲက္ဆံၚ်တုဲမွဲက္ဆံၚ် ဒက်ပ္တန်အာရောၚ်ဂှ် သ္ကိုပ်ပၞာန်ဇၞော် ဟီုရ။
"အပ္ဍဲဂကောံဒေါံပန်ပှော်(၇)ဂကောံပိုဲတံဂှ် ဇၟာပ်တိဍာ်ထိၚ်ဒဝ်ညးကုညးဂှ် အခေါၚ်ပရေၚ်အုပ်ဓုပ်ညးကုညး စအုပ်ဓုပ်အာမာန်အိုတ်ရ။ သွက်ညးဍုၚ်ကွာန် မၞုံမံၚ်အပ္ဍဲဒေသညးကုညးတံလေဝ် ပရေၚ်အုပ်ဓုပ်၊ ပရေၚ်ဂီုကၠီု၊ ပရေၚ်ပိုန်ဂြပ်၊ ပရေၚ်ပညာ၊ ပရေၚ်ထတ်ယုက်၊ သီုကဵုပရေၚ်စသုၚ်ပါလုပ်တုဲ ပရေၚ်ရေၚ်တၠုၚ်တၞဟ်ဟ်တံဂှ်လေဝ် ဆက်ရေၚ်တၠုၚ်အာမာန်အိုတ်ရ" သ္ကိုပ်ပၞာန်ဇၞော် ဇြောတ်သေတ်ဂှ်ဟီုရ။ စပ်ကဵုကိစ္စဏံတုဲ သောဲသောဲဗြောဲဗြောဲတံဂှ် ဟီုထမံက်လဝ် ဟွံမွဲကီုရ။
ဂကောံရပ်ဒေါံပန်ပှော် ညးမထပက်လဝ်လိက်ကသုက်(NCA) (၇)ဂကောံ ကံၚ်ဇြဳကလေၚ်ဒက်ပ္တိုန်ဍုၚ်သေံ(RCSS)၊ ဗော်ဍုၚ်မန်တၟိ(NMSP)၊ ဒပ်ဗၠးၜးရခေါၚ်(ALP)၊ ဒပ်စန်ပကောံဒဳမိုဝ်ကရေတေတ် လာဟူ (LDU)၊ ဒပ်ပၞာန်ရေၚ်တၠုၚ်ဒဳမိုဝ်ကရေဇြဳ (DKBA)၊ ကံၚ်ဇြဳၜိုဟ်လလမ်ကောန်ဂကူကရေၚ် (KNLA- PC)၊ ဂအုပ်ဒပ်ဗၠးၜးကောန်ဂကူ ပအို (PNLO)တံ တိုန်စိုပ်လဝ်အပ္ဍဲကောံဓရီုဆဵုဂဗမုက်ဂှ်နွံရ။


ဒပ်ကင်ပၞါန်ဗၟာ မၞုံမံင် ပ္ဍဲပါင်ဂၠံင်အာဍုင်ကျာ်ပိ ကရပ်ကွာန်သက္ကအ် ဒးဒုင်ဗတိုက်ကဵု ဒပ်ပံင်ကောံ
ပရိုၚ်အခေတ်မန်၊ ဖဝ်ရဂိုန် (၈) မံက်
ဒပ်ကင်ပၞါန်ဗၟာ မၞုံမံင် ပ္ဍဲပါင်ဂၠံင်အာဍုင်ကျာ်ပိ အပိုင်ကွာန်သက္ကအ် ပွိုင်ဍုင်ဇြပ်ဗုဂှ် ပ္ဍဲဂိတုဖဝ်ရဂိုန် (၇) မံက် အခိင်လဒေါဝ်တ္ၚဲ (၁:၃၀) နာဍဳဂှ် ဒးဒုင်ဗတိုက်လဝ်ကဵု ဒပ်ပံင်ကောံတအ်ရောင် ကရောင်ပၞါန်ဒံင်ညော ပတိတ်လဝ်ပရိုင်ရ။
နူဒပ်ပံင်ကောံတအ် ထောံဖျေံမတိုဟ် (၂) မ နကဵုဒရုင်(စက်‌ဗရုသာဲ) ပ္ဍဲဒပ်ကင်ပၞါန်ဗၟာတုဲ ပၞါန်ဗၟာ (၃) တၠ ချိုတ်အာတုဲ (၂) တၠဂှ် ဒးအာဝပ်နွံရောင် ဟီုရ။
နူဒပ်ကင်ပၞါန်ဗၟာတအ် ဒးဒုင်ထောံမခတိုဟ်တုဲ ကလေင်ပန်ပတိတ် ပန်လွဟ်ကြာန်ကြာန်ကီုလေဝ် သီုဟၟဲကဵုအန္တရာယ် နူဒပ်ပံင်ကောံတအ် ကလေင်ဆုတ်အာမာန်ရောင် ဟီုရ။
ပ္ဍဲပရေင်ထောံမခတိုဟ်ဏံ နူဒပ်ပံင်ကောံ KNLA , PDF ကရောင်ပၞါန် ဒံင်ညော ကေုာံ ဗော်ဍုင်မန်တၟိ(ဗတိုက်သရိုဟ်တၠအဝဵုပၞါန်)တအ် ပံင်တောဲဗတိုက်လဝ်ရောင် ဓမံက်လဝ်ရ။

ညးအုပ်ဓုပ်ကွာန် ပွိုင်ဍုင်ဇြပ်ဗု ကဵု ရေဝ်သၟဝ်ကျာ တအ် ညံင်ဟွံဂွံရေင်တၠုင်ကဵု ပရေင်ပကောံကောန်ပၞါန်ဗၟာဂှ် ဗော်ဍုင်မန်တၟိ ဗတိုက်သရိုဟ်တၠအဝဵုပၞါန် စၞောန်ပၟိင်
ပရိုၚ်အခေတ်မန်၊ ဖဝ်ရဂိုန် (၈) မံက်
ပ္ဍဲပရေင်ကော်ပကောံကဵုသ္ပကောန်ပၞါန်ဗၟာ(ပၞါန်ညးဍုင်ကွာန်) နကဵုညးအုပ်ဓုပ်ကွာန်တအ် ညံင်ဟွံဂွံရေင်တၠုင်ကဵုပၞါန်ဗၟာတအ်ဂှ် ပ္ဍဲဂိတုဖဝ်ရဂိုန် (၈) မံက် (17.3.2024)ဂှ် ဗော်ဍုင်မန်တၟိ (ဗတိုက်သရိုဟ်တၠအဝဵုပၞါန်) စၞောန်ပၟိင်လဝ်ကဵု ညးအုပ်ဓုပ်ကွာန်  ပွိုင်ဍုင်ဇြပ်ဗု ကဵု ပွိုင်ဍုင်ရေဝ်သၟဝ်ကျာ တအ်ရ။
သ္ကိုပ်အုပ်ဓုပ်ကံင်ဇြဳပၞါန်ဗၟာတအ် ဟီုစၞောန်လဝ်ကဵု ညးအုပ်ဓုပ်ကွာန် ပွိုင်ဍုင်ဇြပ်ဗု ကဵု ပွိုင်ဍုင်ရေဝ်သၟဝ်ကျာ ဒးကော်ကဵု ကောန်ပၞါန်ဗၟာ(ပၞါန်ညးဍုင်ကွာန်) တန်တဴကဵု ကွာန်ဇၞော်ဍောတ်တုဲ (၁) ကွာန်မ္ဂး စရင်သၟတ် အကြာ (၂) တၠ ကဵု (၃) တၠ သ္ဒးပလံင်ဗစိုပ်ကဵုစရင်ရောင် ဌာနအုပ်ဓုပ်ပွိုင်ဍုင်တအ် ဟီုစၞောန်လဝ်ရ။
အခိင်ကာလပေါဲပၞါန် အပ္ဍဲဍုင်သ္ကာတ်မြဟ်မံင်တ္ၚဲဏအ် နူကဵုကံင်ဇြဳပၞာန် ဗၟံက်ရုပ်ရဴ ဥပဒေ ယိုက်ဂၠေင်ဝန်ပၞာန်ဍုင်ကွာန် (ပြည်သူ့စစ်မှုထမ်းဥပဒေ) ဗီုဏအ်ဂ်ှ ဒ်ှလလေင်ဖဵုသွက်ဍုင် သွက်သၟတ်တအ်ရောင်တုဲ နကဵုဗော်ဍုင်မန်တၟိ (ဗတိုက်သရိုဟ်တၠအဝဵုပၞါန်)ကီု ၊ ဂကောံပၠန်ဂတးဂမၠိုင်ကီု ၊ ညးဍုင်ကွာန်ဂကောံနာနာတအ်ကို ဒစဵုဒစးမံင်ရ။
ဟိုတ်ဂ်ှရ နူသ္ကိုပ်အုပ်ဓုပ်(ကံင်ဇြဳပၞာန်)တအ် စောန်ကော်လဝ် သွက်ဂွံယိုက်ဂၠေင်ဝန်ပၞာန်ဍုင်ကွာန် ဂှ် နူကဵုညးအုပ်ဓုပ်ကွာန်တအ် ညံင်ဟွံဂွံရေင်တၠုင်ပလံင်ဗ္စိုပ်ကီု ၊ ယဝ်ခါရ အုပ်ဓုပ်ကွာန်မွဲမွဲ ဟွံကလင် စၞောန်ပၟိင်ဏအ်တုဲ ပလံင်ဗ္စိုပ်ဏာ သွက်ညးယိုက်ဝန်ပၞာန်ဗၟာမ္ဂး ကေတ်အာအရေဝ် ပိုတ်တ်သ္ကုတ်တ်ရောင် ဗော်ဍုင်မန်တၟိ (ဗတိုက်သရိုဟ်တၠအဝဵုပၞါန်) စၞောန်ပၟိင်လဝ်ကဵု ညးအုပ်ဓုပ်ကွာန် ပွိုင်ဍုင်မုဟ်ဍုင်တအ်ရ။
အခိင်လၟုဟ်လေဝ် ပ္ဍဲဒေသပွိုင်ဍုင်တွဵုရးမန်သီုဖအိုတ်ဂှ် ဂိတုစဲ (၇) မံက် (31.3.2024) ဂှ် စွံတ္ၚဲလက်ကရဴအိုတ် သ္ဒးပလံင်ဗစိုပ်ကဵုစရင်ညးယိုက်ဂၠေင်ပၞါန်ညးဍုင်ကွာန်ရောင် ဌာနအုပ်ဓုပ်ပွိုင်ဍုင်(ကံင်ဇြဳပၞါန်) တအ် ဟီုစၞောန်လဝ်ကဵု ညးအုပ်ဓုပ်ကွာန်တအ်ရ။
တုဲကၠုင် ပ္ဍဲဂိတုဖဝ်ရဂိုန် (၆) မံက် (15.3.2024) ကဵု ဂိတုဖဝ်ရဂိုန် (၇) မံက် (16.3.2024)ဂှ်လေဝ် ပ္ဍဲပရေင်ကော်ပကောံကဵုသ္ပကောန်ပၞါန်ဗၟာ(ပၞါန်ညးဍုင်ကွာန်) နကဵုညးအုပ်ဓုပ်ကွာန်တအ် ညံင်ဟွံဂွံရေင်တၠုင်ကဵုပၞါန်ဗၟာတအ်ဂှ်ဗော်ဍုင်မန်တၟိ (ဗတိုက်သရိုဟ်တၠအဝဵုပၞါန်) စၞောန်ပၟိင်လဝ်ကဵု ညးအုပ်ဓုပ်ကွာန် ပွိုင်ဍုင်ကျာ်မြဟ်တအ် ကဵု ပွိုင်ဍုင်မုဟ်ဍုင်တအ်နွံရ။

ညးအုပ်ဓုပ်ကွာန် ပွိုင်ဍုင်မုဟ်ဍုင်တအ် ညံင်ဟွံဂွံရေင်တၠုင်ကဵုပၞါန်ဗၟာ ပရေင်ပကောံကောန်ပၞါန်ဗၟာဂှ် ဗော်ဍုင်မန်တၟိ ဗတိုက်သရိုဟ်တၠအဝဵုပၞါန် စၞောန်ပၟိင်
ပရိုၚ်အခေတ်မန်၊ ဖဝ်ရဂိုန် (၈) မံက်
ပ္ဍဲပရေင်ကော်ပကောံကဵုသ္ပကောန်ပၞါန်ဗၟာ(ပၞါန်ညးဍုင်ကွာန်) နကဵုညးအုပ်ဓုပ်ကွာန်တအ် ညံင်ဟွံဂွံရေင်တၠုင်ကဵုပၞါန်ဗၟာတအ်ဂှ် ပ္ဍဲဂိတုဖဝ်ရဂိုန် (၇) မံက် (16.3.2024)ဂှ် ဗော်ဍုင်မန်တၟိ (ဗတိုက်သရိုဟ်တၠအဝဵုပၞါန်) စၞောန်ပၟိင်လဝ်ကဵု ညးအုပ်ဓုပ်ကွာန် ပွိုင်ဍုင်မုဟ်ဍုင်တအ်ရ။
သ္ကိုပ်အုပ်ဓုပ်ကံင်ဇြဳပၞါန်ဗၟာ ပွိုင်ဍုင်မုဟ်ဍုင်တအ် ဟီုစၞောန်လဝ်ကဵု ညးအုပ်ဓုပ်ကွာန် ပွိုင်ဍုင်မုဟ်ဍုင်တအ် ဒးကော်ကဵု ကောန်ပၞါန်ဗၟာ(ပၞါန်ညးဍုင်ကွာန်) တန်တဴကဵု ကွာန်ဇၞော်ဍောတ်တုဲ (၁) ကွာန်မ္ဂး စရင်သၟတ် (၂) တၠ သ္ဒးပလံင်ဗစိုပ်ကဵုစရင်ရောင် ဌာနအုပ်ဓုပ်ပွိုင်ဍုင်မုဟ်ဍုင် ဟီုစၞောန်လဝ်ရ။
အခိင်ကာလပေါဲပၞါန် အပ္ဍဲဍုင်သ္ကာတ်မြဟ်မံင်တ္ၚဲဏအ် နူကဵုကံင်ဇြဳပၞာန် ဗၟံက်ရုပ်ရဴ ဥပဒေ ယိုက်ဂၠေင်ဝန်ပၞာန်ဍုင်ကွာန် (ပြည်သူ့စစ်မှုထမ်းဥပဒေ) ဗီုဏအ်ဂ်ှ ဒ်ှလလေင်ဖဵုသွက်ဍုင် သွက်သၟတ်တအ်ရောင်တုဲ နကဵုဗော်ဍုင်မန်တၟိ (ဗတိုက်သရိုဟ်တၠအဝဵုပၞါန်)ကီု ၊ ဂကောံပၠန်ဂတးဂမၠိုင်ကီု ၊ ညးဍုင်ကွာန်ဂကောံနာနာတအ်ကို ဒစဵုဒစးမံင်ရ။
ဟိုတ်ဂ်ှရ နူသ္ကိုပ်အုပ်ဓုပ်(ကံင်ဇြဳပၞာန်)တအ် စောန်ကော်လဝ် သွက်ဂွံယိုက်ဂၠေင်ဝန်ပၞာန်ဍုင်ကွာန် ဂှ် နူကဵုညးအုပ်ဓုပ်ကွာန်တအ် ညံင်ဟွံဂွံရေင်တၠုင်ပလံင်ဗ္စိုပ်ကီု ၊ ယဝ်ခါရ အုပ်ဓုပ်ကွာန်မွဲမွဲ ဟွံကလင် စၞောန်ပၟိင်ဏအ်တုဲ ပလံင်ဗ္စိုပ်ဏာ သွက်ညးယိုက်ဝန်ပၞာန်ဗၟာမ္ဂး ကေတ်အာအရေဝ် ပိုတ်တ်သ္ကုတ်တ်ရောင် ဗော်ဍုင်မန်တၟိ (ဗတိုက်သရိုဟ်တၠအဝဵုပၞါန်) စၞောန်ပၟိင်လဝ်ကဵု ညးအုပ်ဓုပ်ကွာန် ပွိုင်ဍုင်မုဟ်ဍုင်တအ်ရ။
အခိင်လၟုဟ်လေဝ် ပ္ဍဲဒေသပွိုင်ဍုင်တွဵုရးမန်သီုဖအိုတ်ဂှ် ဂိတုစဲ (၇) မံက် (31.3.2024) ဂှ် စွံတ္ၚဲလက်ကရဴအိုတ် သ္ဒးပလံင်ဗစိုပ်ကဵုစရင်ညးယိုက်ဂၠေင်ပၞါန်ညးဍုင်ကွာန်ရောင် ဌာနအုပ်ဓုပ်ပွိုင်ဍုင်(ကံင်ဇြဳပၞါန်) တအ် ဟီုစၞောန်လဝ်ကဵု ညးအုပ်ဓုပ်ကွာန်တအ်ရ။
တုဲကၠုင် ပ္ဍဲဂိတုဖဝ်ရဂိုန် (၆) မံက် (15.3.2024) ဂှ်လေဝ် ပ္ဍဲပရေင်ကော်ပကောံကဵုသ္ပကောန်ပၞါန်ဗၟာ(ပၞါန်ညးဍုင်ကွာန်) နကဵုညးအုပ်ဓုပ်ကွာန်တအ် ညံင်ဟွံဂွံရေင်တၠုင်ကဵုပၞါန်ဗၟာတအ်ဂှ်ဗော်ဍုင်မန်တၟိ (ဗတိုက်သရိုဟ်တၠအဝဵုပၞါန်) စၞောန်ပၟိင်လဝ်ကဵု ညးအုပ်ဓုပ်ကွာန် ပွိုင်ဍုင်ကျာ်မြဟ်တအ်နွံရ။

ဗီုရုပ် ဍုင်ဗၟာ သကုတ်သၟဝ်ကျာ ပွိုင်ဍုင် မုံရွာ ကွာန် သက္ကယ်ကျင်း ဒပ်ပၞာန်ဗၟာတအ် စံင်ကွာန် သီုညးကွာန်တအ်၄တၠ ချိုတ် မွဲကွာန်ထဝ် စံင်ထောံသ္ၚိ ၜိုတ် ပန်ကၠံမ၊ လၟုဟ်ပြဟ်ဟ်ဏအ်
စံင်ထောံ ၁၀ကွာန်ပြင်၊ သ္ၚိကဵုလ္ၚီတူလေင်အာလဝ်ရောင်။

တွဵုရးမန် ကဵု ဒေသသ္ကုတ်သၟဝ် ဗြဲဟွံသေင်ကဵုအခိင် ဂူမာန်
ပရိုင်အခေတ်မန် ၊ ဖဝ်ရဂိုန် (၇) မံက်
ပပ္တံနူ ဂိတုဖဝ်ရဂိုန် အကြာ (၁၀) မံက် ကဵု (၁၅) မံက်ဂှ် ပ္ဍဲတွဵုရးမန် ကဵု ဒေသသ္ကုတ်သၟဝ် ၊ ဒေသၝောံဍုင် ပ္ဍဲကၟိန်ဍုင်တအ် ဗြဲဟွံသေင်ကဵုအခိင် ဂူမာန်ရောင် ဌာနစမ်ၜတ်အကာဲအရာဗြဲကျာ ဟီုရ။
ဟိုတ်နူကျာပဠက် ပ္ဍဲဗလးၜဳဗင်္ဂလာတုဲ ပပ္တံနူ ဂိတုဖဝ်ရဂိုန် အကြာ (၁၀) မံက် ကဵု (၁၅) မံက်ဂှ် တွဵုရးမန် ၊ တွဵုရးကရေင် ၊ ရးဒေသတနင်သဳ ၊ ရးဒေသလ္ဂုင် ၊ တွဵုရးသေံ ၊ ကရေင်ဍာဲ(ကယျာ) ၊ ကချေင် ကေုာံ ဒေသသ္ကုတ်သၟဝ်ပ္ဍဲကၟိန်ဍုင် တအ်ဂှ် ဒၞဲါပြးဇး ဗြဲဟွံသေင်ကဵုအခိင် ထပ်ဂူမာန်ရောင် ဌာနစမ်ၜတ်အကာဲအရာဗြဲကျာ ကဵုလဝ်သတိရ။
ဟိုတ်နူဗြဲဟွံသေင်ကဵုအခိင် ထပ်ဂူမာန်တုဲ ကုညးတၠဝါဗ္ၚဂမၠိုင် ၊ တၠကၠအ်ၜဲလ္ၚဴ ၊ တၠၜဵုတံဂှ် သွက်ဂွံပသတိကဵု ဗြဲဂူကီု ကုညးတၠတမ္ၚာတံလေဝ် သွက်ဂွံပသတိကဵု ဘဲလပှ်ဇၞော်ဂှ် ဌာနစမ်ၜတ်အကာဲအရာဗြဲကျာ ကဵုလဝ်သတိရ။
ဗြဲဂူဟွံသေင်ကဵုအခိင်ဏံဂှ် ဗက်ကဵုဒေသတုဲ ဗြဲဂူသကာတ်မာန်ကီု ၊ မပၠဳုဂူစ်ှေမာန်ကီု ၊ သွက်ဂွံပသတိကဵု ဘဲဂဂဵုတး ဘဲဍာ်စောဝ် ဍာ်ဒဵု ဘဲတိလာ်ဂှ် ဌာနစမ်ၜတ်အကာဲအရာဗြဲကျာတအ် ဆဝ်မ္ၚုဟ်လဝ်ရ။
အပ္ဍဲဂိတုဖဝ်ရဂိုန်ဏံ ပွိုင် (၁) သတ္တဟ လတိုပ်ထတ်မာန်ကီု ၊ အခိင်တ္ၚဲဂှ် သၠုင်ဂမ္တဴတိုန်လောန်မံင်တုဲ အခိင်ဗတံဂှ် အသိင်ဂံင်အတိုင်ဓမ္မတာနွံရောင် ဌာနစမ်ၜတ်အကာဲအရာဗြဲကျာတံ ဟီုလဝ်ရ။

သွက်ဂွံဒုင်ကာပၞာန်ညးဍုၚ်ကွာန်ဂှ် ပ္ဍဲကွာန်ရး စဗက်ကံက်မံၚ်တၚ်နၚ် သၟတ်အယုက်စိုပ်တံနွံ
ပရိုၚ်အခေတ်မန်၊ ဖဝ်ရဂိုန်(၇)မံက်
သွက်ဂွံထမံက်ရုပ်ရဴ ပရေင်ယိုက်ဝန်ဒုင်ကာပၞာန်ညးဍုၚ်ကွာန်ဂှ် ပ္ဍဲကွာန်ရးတအ် စဗက်ကံက်မံၚ်တၚ်နၚ် သၟတ်အယုက်စိုပ်တံနွံမံင်ရောၚ် ညးဒေသတအ်ဟီုရ။
အခိၚ်လၟုဟ် ကွာန်ရးမၞုံပ္ဍဲပွိုၚ်ဍုၚ်တအ်ဂှ် နူဃံၚ်အုပ်ဓုပ်အရာပ်မွဲက္ဆံၚ် ဇရေၚ်သၟတ်လုပ်စိုပ်အယုက်အဝေါၚ်တံ သွက်ဂွံဗပေၚ်တၚ်နေၚ်(form)ဂှ် စပ္လံၚ်ကဵုမံၚ်ရောၚ် ဟီုရ။
အခိၚ်လၟုဟ် ကော်အာသွက်ဂွံဒုင်ကာပၞာန်ညးဍုၚ်ကွာန်ဟွံသေၚ်တုဲ စၟဳစၟတ်စရၚ်မၞိဟ် နွံ/မၞိဟ်ဟၟဲကိတ်ညဳဟွံကိတ်ညဳကီု ၊ ဆၜိုတ်က္ဆံၚ် သွက်ဂွံဗပေၚ်ဗီုပြၚ် ၃၀ (က) ကီု ၊ ကံက်စရၚ်တုဲ အခိၚ်လဵု ဒးယိုက်ဂၠေၚ်ဒုင်ကာပၞာန်ညးဍုၚ်ကွာန်ဂှ်ဟွံတီဏီရောၚ် ဟီုရ။
တၚ်နၚ်ဗပေၚ်လဝ်ဂှ် ဒးပ္တိုန်ကဵု ကဆံင်တွဵုရးလ္တူတေံ ၊ ရုဲစှ်မၞိဟ်လေဝ် မၞိဟ်လ္တူတေံရရုဲစှ် ၊ မၞိဟ်နွံမံၚ်ပ္ဍဲဍုၚ်မ္ၚးတံ သၞာဲဒါပရေၚ်ထတ်ယုက်ဟွံခိုဟ်တံ စရင်ဟွံပါဏီ ၊ စရၚ်ဂမၠိုၚ်ဂှ် နူဂကောံပွိုၚ်ဍုၚ်တံရ ပ္တိုန်စရၚ် ၊ နူရးဟာရုဲစှ် နူဗဟဵုဟာရုဲစှ်ဂှ် ဟွံတီဏီ ၊ အခိၚ်လဵုကော် လေဝ်ဟွံတီ- ဟီုရ။
တ္ၚဲတုဲကၠုၚ်တေံ နူအယုက် (၂၄) စဵုစိုပ် အယုက် (၃၅) ဒးယိုက်ဂၠေၚ်ဒုင်ကာပၞာန်ညးဍုၚ်ကွာန်ရောၚ် ပရိုၚ်တိတ်မံၚ်ကီုလေဝ် လက်ကြဴဏံအတိုၚ်လလောၚ်တြးလဝ်တြေံတေံဂှ်ရ ကေတ်မံင်စရင် ဟီုရ။
ပ္ဍဲပရေင်ဗက်ကံက်မံၚ်စရၚ်ဏံဂှ် ယဝ်မၞိဟ်စိုပ်မံင်ဍုင်မ္ၚး ကၠောန်မံင်ကမၠောန် ပ္ဍဲဍုၚ်မ္ၚးမ္ဂး ဗက်အာတ်မံၚ်သီုမဂၞန်(ပတ်စပို့စ်)ကီုရောၚ် ဟီုရ။
ဗက်ကံၚ်မံၚ်စရၚ်ဗီုဏံဂှ် ပ္ဍဲရုၚ်သ္ဇိုၚ်အရာပ်သၟဝ်တံ ဗက်ကံက်မံင်တုဲ လ္ၚဵုဂှ် ‌ယဝ်ဟွံမိက်ပါပ္ဍဲစရင်မ္ဂး ဒးကဵုဩန်ကုဥက္ကဋ္ဌကွာန်/အရာပ်တအ်ကီု ပရေၚ်ဗက်စအဂတိလေဝ် နွံမံင်ရောင် ဟိီုရ။
စပ်ကဵုပရေင်ကော်ပကောံသ္ပကောန်ပၞါန်ဗၟာ (ပၞါန်ညးဍုင်ကွာန်) တုဲ ဟိုတ်နူပရေင်ဍုင်ကွာန်ပရေံမံင်ဂှ်ရ မိမသၟတ်တအ် ဒှ်မံင်ဓဝိင်ကဵုကောန်ညးတအ်ရောင် မိမသၟတ်တအ်ဟီုရ။ 

ဗော်ဍုၚ်မန်တၟိ(ဗ္တိုက်သရိုဟ်တၠအဝဵုပၞာန်)တံ ပန်ပှော်ကုကံၚ်ဇြဳပၞာန်တုဲ သီဂွံလွဟ်နွံ
ပရိုၚ်အခေတ်မန်၊ ဖဝ်ရဂိုန်(၆)မံက်
တုဲကၠုၚ်နူကနေံဏံ ဂိတုဖဝ်ရဂိုန် (၅) မံက် (၁၄.၃.၂၀၂၄) ဂှ် ဗော်ဍုၚ်မန်တၟိ (ဗ္တိုက်သရိုဟ်တၠအဝဵုပၞာန်) တံ ဒှ်ပေါဲဗ္တိုက်ပန်ပှော် ကဵု ကံၚ်ဇြဳပၞာန်ဗမာ (၂)ဒၞာဲနွံတုဲ သီဂွံလဝ်လွဟ်(၁)ဇကိုအ် ကဵု ကပေါတ်ညိညနွံတုဲ သီုစံၚ်ပလီုလဝ် ကွဳစက်ကံၚ်ဇြဳပၞာန်တံဂှ်နွံရောၚ် ဗော်ဍုၚ်မန်တၟိ(ဗ္တိုက်သရိုဟ်တၠအဝဵုပၞာန်) လလောၚ်တြးလဝ်ရ။
အပ္ဍဲဒှ်ပန်ပှော်ကဵု ကုကံၚ်ဇြဳပၞာန်တံ(၂)ဒၞာဲဂှ် ပ္ဍဲအခိၚ်နူဂယး ၜိုတ်(၁၀:၀၀)ပြၚ်ၚ်ဂှ် လုပ်ပန်ပှော်လဝ် ဒပ်ကံၚ်ဇြဳပၞာန်ဗမာ မဖျေံလဝ်သ္ဇိုၚ် ဗ္ဒာဲကွာန်ဂူၜဴ ပွိုၚ်ဍုၚ်ကျာ်မြဟ်ဂှ် မွဲဒၞာဲတုဲ ၊ ပ္ဍဲအခိၚ်သဝ်တ္ၚဲ ၜိုတ်(၆:၀၀)ပြၚ်ၚ်ပၠန်ဂှ် အဃောကွဳစက် ဒပ်ဗၠာဲသၟိၚ်မဖျေံလဝ်သ္ဇိုၚ်ဍုၚ်ကၟာဝက် အခိၚ်ကလေၚ်စဴနူဇြပ်ဗုဂှ် မၚ်ကၠတ်ကြတ်ပန်လဝ် ကွဳစက်ကံၚ်ဇြဳပၞာန်ဗၠာဲသၟိၚ် အပ္ဍဲပွိုၚ်ဍုၚ်မုဟ်ဍုၚ် အကြာကွာန်လှာ ကဵု ကွာန်ယေန်ဒံၚ်ဂှ်တုဲ ပန်ပှော်ညးသ္ကအ်ဗၞတ်မွဲချိုန်ခဏတုဲ သီဂွံလဝ်လွဟ်(M-A1)မွဲဇကိုအ် ကေုာံ ဖုၚ်မွဲမ ကပေါတ်ဗၞတ်ညိညတုဲ သီုစံၚ်ပလီုထောံလဝ် ကွဳစက်တံဂှ်နွံရောၚ် ဂွံတီကေတ်ကီုရ။
တုဲကၠုၚ်ဂိတုဖဝ်ရဂိုန်(၄)မံက်(၁၃.၃.၂၀၂၄) အခိၚ်သဝ်တ္ၚဲ ၜိုတ်(၄:၃၀)ဂှ်မွဲဝါ အခိၚ်ဗ္တံ(၈:၀၀)ဂှ်မွဲဝါ ဗော်ဍုၚ်မန်တၟိ(AD)တံ ပံၚ်ကုဂကောံမဟာမိတ်မၞုံဒေသဂှ်တုဲ အာလုပ်ပန်လဝ် ပ္ဍဲဒပ်ကံၚ်ဇြဳပၞာန်ဗမာ မဖျေံသ္ဇိုၚ် ကွာန်တဂေါန်ဒေၚ်နွံရောၚ်ဂှ်လေဝ် လလောၚ်တြးချူဓမံက်လဝ်နွံရ။
အပ္ဍဲပေါဲဗ္တိုက်ပန်ပှော် အကြာဗော်ဍုၚ်မန်တၟိ(AD) ကဵု ဒပ်ကံၚ်ဇြဳပၞာန်ဗမာဏံ ပရေၚ်ချိုတ်ဂျိုၚ်တံ နွံဟွံမွဲဂှ် ချူဓမံက်လဝ် ဟွံမွဲရ။
ဗော်ဍုၚ်မန်တၟိ(ဗ္တိုက်သရိုဟ်တၠအဝဵုပၞာန်)ဏံဂှ် ဂိ


ပ္ဍဲပရေင်ပကောံကောန်ပၞါန်ဗၟာ ညးအုပ်ဓုပ်ကွာန်တအ် ညံင်ဟွံဂွံရေင်တၠုင်ကဵုပၞါန်ဗၟာတအ်ဂှ် ဗော်ဍုင်မန်တၟိ ဗတိုက်သရိုဟ်တၠအဝဵုပၞါန် စၞောန်ပၟိင်
ပရိုၚ်အခေတ်မန်၊ ဖဝ်ရဂိုန် (၆) မံက်
ပ္ဍဲပရေင်ကော်ပကောံကဵုသ္ပကောန်ပၞါန်ဗၟာ(ပၞါန်ညးဍုင်ကွာန်) နကဵုညးအုပ်ဓုပ်ကွာန်တအ် ညံင်ဟွံဂွံရေင်တၠုင်ကဵုပၞါန်ဗၟာတအ်ဂှ် ပ္ဍဲဂိတုဖဝ်ရဂိုန် (၆) မံက် (15.3.2024)ဂှ် ဗော်ဍုင်မန်တၟိ (ဗတိုက်သရိုဟ်တၠအဝဵုပၞါန်) စၞောန်ပၟိင်လဝ်ကဵု ညးအုပ်ဓုပ်ကွာန် ပွိုင်ဍုင်ကျာ်မြဟ်ရ။
ပ္ဍဲဂိတုဖဝ်ရဂိုန် (၄) မံက် (13.3.2024)ဂှ် သ္ကိုပ်အုပ်ဓုပ်ကံင်ဇြဳပၞါန်ဗၟာ ပွိုင်ဍုင်ကျာ်မြဟ်တအ် ‌ကော်ပကောံညးအုပ်ဓုပ်ကွာန် ပွိုင်ဍုင်ကျာ်မြဟ်တအ်တုဲ ဟီုစၞောန်လဝ် ဒဒှ်ရ သွက်ပ္ဍဲပွိုင်ဍုင်ကျာ်မြဟ်ဂှ် ညးအုပ်ဓုပ်ကွာန်တအ် ဒကော်ကဵု ကောန်ပၞါန်ဗၟာ(ပၞါန်ညးဍုင်ကွာန်) ဗၞတ် (၁၀၀) တၠကီု တန်တဴကဵု ကွာန်ဇၞော်ဍောတ်တုဲ (၁) ကွာန်မ္ဂး သၟတ် နူအကြာ (၂) တၠ စဵုကဵု (၁၀) တၠ နူအုပ်ဓုပ်ကွာန်တအ် ရုဲစှ်တုဲ ဂိတုဖဝ်ရဂိုန် (၁၁) မံက် (20.3.2024) ဂှ် စွံတ္ၚဲလက်ကရဴအိုတ် သ္ဒးပလံင်ဗစိုပ်ကဵုစရင်ရောင် ဌာနအုပ်ဓုပ်ပွိုင်ဍုင်ကျာ်မြဟ် ဟီုစၞောန်လဝ်ရ။
အခိင်ကာလပေါဲပၞါန် အပ္ဍဲဍုင်သ္ကာတ်မြဟ်မံင်တ္ၚဲဏအ် နူကဵုကံင်ဇြဳပၞာန် ဗၟံက်ရုပ်ရဴ ဥပဒေ ယိုက်ဂၠေင်ဝန်ပၞာန်ဍုင်ကွာန် (ပြည်သူ့စစ်မှုထမ်းဥပဒေ) ဗီုဏအ်ဂ်ှ ဒ်ှလလေင်ဖဵုသွက်ဍုင် သွက်သၟတ်တအ်ရောင်တုဲ နကဵုဗော်ဍုင်မန်တၟိ (ဗတိုက်သရိုဟ်တၠအဝဵုပၞါန်)ကီု ၊ ဂကောံပၠန်ဂတးဂမၠိုင်ကီု ၊ ညးဍုင်ကွာန်ဂကောံနာနာတအ်ကို ဒစဵုဒစးမံင်ရ။
ဟိုတ်ဂ်ှရ နူသ္ကိုပ်အုပ်ဓုပ်(ကံင်ဇြဳပၞာန်)တအ် စောန်ကော်လဝ် သွက်ဂွံယိုက်ဂၠေင်ဝန်ပၞာန်ဍုင်ကွာန် ဂှ် နူကဵုညးအုပ်ဓုပ်ကွာန်တအ် ညံင်ဟွံဂွံရေင်တၠုင်ပလံင်ဗ္စိုပ်ကီု ၊ ယဝ်ခါရ အုပ်ဓုပ်ကွာန်မွဲမွဲ ဟွံကလင် စၞောန်ပၟိင်ဏအ်တုဲ ပလံင်ဗ္စိုပ်ဏာ သွက်ညးယိုက်ဝန်ပၞာန်ဗၟာမ္ဂး ကေတ်အာအရေဝ် ပိုတ်တ်သ္ကုတ်တ်ရောင် ဗော်ဍုင်မန်တၟိ (ဗတိုက်သရိုဟ်တၠအဝဵုပၞါန်) စၞောန်ပၟိင်လဝ်ကဵု ညးအုပ်ဓုပ်ကွာန် ပွိုင်ဍုင်ကျာ်မြဟ်တအ်ရ။
အခိင်လၟုဟ်လေဝ် ပ္ဍဲဒေသပွိုင်ဍုင်တွဵုရးမန်သီုဖအိုတ်ဂှ် ဂိတုစဲ (၇) မံက် (31.3.2024) ဂှ် စွံတ္ၚဲလက်ကရဴအိုတ် သ္ဒးပလံင်ဗစိုပ်ကဵုစရင်ညးယိုက်ဂၠေင်ပၞါန်ညးဍုင်ကွာန်ရောင် ဌာနအုပ်ဓုပ်ပွိုင်ဍုင်(ကံင်ဇြဳပၞါန်) တအ် ဟီုစၞောန်လဝ်ကဵု ညးအုပ်ဓုပ်ကွာန်တအ်ရ။

ပရိုင်ဇမၠေံတ္ၚဲဏအ်
၀၃၊၁၅၊၂၀၂၄
၁၊ ဗော်ဍုင်မန်တၟိ AD တအ် စံင်ထောံကွဳစက် သ္ကိုပ်ဗၠာဲသၟိင်ဍုင်ကၟာဝက်ဗ္ဒဲါ ကွာန်ယံင်ဒံင်ဂှ် မုရဲပရိုင်တအ်ဟီုမံင်ရော
၂၊ အလဵုအသဳပၞာန်ဗၟာတအ် စကာတ်ဒၟံင် တၞးလိက်အမိင် ဒးပကောန်ပၞာန် လတူဍုင်ဂမၠိုင် ပ္ဍဲတွဵုရးဍုင်မန်
၃၊ ရဲပၠန်ဂတးကဵု ကေအေန်ယူတအ် သီထောံဗျူဟာ ကျာ်ဍုင်တုဲ ဍုင်ဂှ် သွက်ဂွံစှ်ေအာသၟဝ်တဲ ရဲပၠန်ဂတး နွံ။


ပ္ဍဲတ္ၚဲဗော်ဍုၚ်မန်တၟိ (ဗ္တိုက်သရိုဟ်တၠအဝဵုပၞာန်) ပေၚ် (၁) ဂိတုဏံဂှ် ဒှ်ပန်ပှော်ကဵုပၞါန်ဗၟာ ၜါဒၞာဲ
ပရိုၚ်အခေတ်မန် ၊ ဖဝ်ရဂိုန်(၅)မံက်
တ္ၚဲဏံ ဂိတုဖဝ်ရဂိုန်(၅)မံက် (၁၄.၃.၂၀၂၄)ဏံ ပ္ဍဲဒှ်တ္ၚဲဗော်ဍုၚ်မန်တၟိ (ဗ္တိုက်သရိုဟ်တၠအဝဵုပၞာန်) ပေၚ်(၁) ဂိတုဏံဂှ် ဒှ်ပေါဲဗ္တိုက်ပန်ပှော်ကဵု ကံၚ်ဇြဳပၞာန်ဗၟာ (၂)ဒၞာဲနွံရောၚ် ဂွံတီကေတ်ကီုရ။
ပ္ဍဲအခိၚ်နူဂယး ၜိုတ်(၁၀:၀၀)ပြၚ်ၚ်ဂှ် လုပ်ပန်ပှော်လဝ် ဒပ်ကံၚ်ဇြဳပၞာန်ဗၟာ မဖျေံလဝ်သ္ဇိုၚ် ဗ္ဒာဲကွာန်ဂူၜဴ ပွိုၚ်ဍုၚ်ကျာ်မြဟ်ဂှ် မွဲဒၞာဲတုဲ၊ ပ္ဍဲအခိၚ်သဝ်တ္ၚဲ ၜိုတ်(၆:၀၀)ပြၚ်ၚ်ဏံပၠန်ဂှ် မၚ်ကၠတ်ကြတ်ပန်လဝ် ကွဳစက်ကံၚ်ဇြဳပၞာန်ဗမာ အပ္ဍဲပွိုၚ်ဍုၚ်မုဟ်ဍုၚ် အကြာကွာန်လှာ ကဵု ကွာန်ယေန်ဒံၚ်ဂှ်နွံပၠန်ရ။
စပ်ကဵုဗော်ဍုၚ်မန်တၟိ(ဗ္တိုက်သရိုဟ်တၠအဝဵုပၞာန်) ပန်ပှော်ဒှ်လဝ်ပေါဲဗ္တိုက်ကဵု ကံၚ်ဇြဳပၞာန်ဗမာဏံတုဲဂှ် နကဵုလ္ပာ်ဗော်ဍုၚ်မန်တၟိ(ဗ္တိုဟ်သရိုဟ်တၠအဝဵုပၞာန်)တံ ဗွဲမလုပ်သၞောဝ် လလောၚ်တြးလဝ် ဟွံဆဵုဏီရ။ 
ဗော်ဍုၚ်မန်တၟိ(ဗ္တိုက်သရိုဟ်တၠအဝဵုပၞာန်)ဏံဂှ် ဂိတုဖဝ်ရဂိုန်(၅)မံက် (၁၄.၃.၂၀၂၄)တ္ၚဲဏံမ္ဂး ဒှ်တ္ၚဲလလောၚ်တြး ဗ္တိုက်ကဵုတၠအဝဵုပၞာန် ပေၚ်(၁)ဂိတုကီုရ။

ဇၟာပ်ဒပ်ပၞာန်ဗၟာတအ် လုပ်ပန်ပှ်ောကဵုရဲပၠန်ဂတး
မၞုံလတူဍုင်ကအ်ကြိက်ဂှ် ဂိစဴအာဒၟံင်သၟးတုဲ ဇၟာပ်ဂိစဴအာမ္ဂး ဗက်စံင်ထောံ သ္ၚိညးဍုင်ကွာန်တအ်ရ။ အလန်ဏအ် ညးတအ်စံင်ဂှ် သ္ၚိတူအာ ၜိုတ် ၅၀ မဒှ်မာန်ရောင်။ သ္ၚိတအ်ဂှ် တူဒၟံင်ပွိုင်ၜါတ္ၚဲဂးလဝ်ရ။