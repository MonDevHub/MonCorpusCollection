Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ပ္ဍဲဍုၚ်မတ်မလီု စၟဳစၟတ် ရပ်ဒၟံင် ကွဳစက်ယာန် နကဵုကိုန်အစဳဇန်တၟေင် ဇၞော်ကဵုဇြဟတ်နွံ by ဌာန်ပရိုၚ်ဗၠးၜးမန် | Mar 5, 2025 | ပရိုၚ် | 0 comments အကြာပွိုင်မွဲၜါတ္ရဲဏအ်ဝွံ ပ္ဍဲဍုင်မတ်မလီု ဒၞါဲပါင်လုပ် တိတ်ဍုင်ကီု၊ အဒေါဝ်ဍုင်ကီု နကဵုကိုန်စဳဇန်တၟေင်တုဲ စၟဳစၟတ်ရပ်ဒၟံင် ကွဳစက်ယာန်၊ ကွဳလိုန် ဓာတ်တံ ဇၞော်ကဵုဇြတဟ်နွံရောင် ညးဒးဒုင်ရပ်စၟဳစၟတ်လဝ် လတူဍုင်မတ်မလီုမွဲတၠ ဟီုလဴထ္ၜးရ။ စၟဳစၟတ်ရပ် ကွဳစက်ယာန် မပ္တံကဵု ကွဳစက်၊ ကွဳလိုန်ဓာတ်အလန်ဏံဂှ် ဟွံဓမံက်ပရိုင်မွဲသာ် ဗက်ကြတ်စၟဳစၟတ်ရပ်မံင်တုဲ ဖျေံဒုဟ်ဒဏ်လေဝ် ဇၞော်ကွေံကွေံရောင် သ္ဂးရ။ ဍေံရပ်အလန်ဏံဂှ် တၟေင်မံၚ် အရိုဟ်ဟ်အလန်တှ်ေ ဍေံလလောင်မံၚ် ဍေံလဴမံင်၊ ဍေံရပ်အလန်ဏံဂှ် ဗီုကဵု ကိုန်စဳ ဇန်တၟေင်တုဲ ဗီုကဵုကၠာတေံ ဂကောံပံင်ကောံဇဳ ဟွံသေင်ရ၊ ၜိုတ်ဆ ဗၠာဲသၟိင်ထိၚ်ဒဝ်စက်ယာန် (ကထုပ်ဗု) တံသၟးရ၊ ကွဳလိုန်ဓာတ် ဒုဟ်အောန်န်ညိတှ်ေ ဍေံတပ်ဒါန်ဩန် တုဲဍေံဗလးဏာ၊ ဗီုကဵု ဒုဟ်ဒန်ဇၞော်ဇၞော် လိုင်ဇြေန်ဟွံမွဲ စဂှ်တှ်ေ ဍေံကေတ်ဏာရုင်ဍေံ ဒဵုကဵုသီ၊ ကာ(ကွဳစက်)လေဝ် ဗီုဂှ်ရ ဒုဟ်အောန်န်တှ်ေ ဍေံတပ်ဒါန်ဩန် အဃောဂှ်နွံ၊ ဒုဟ်ဇၞော်ဇၞော် ဍေံသီပတိုန်ဏာရုင် (ဒပ်ဗၠာဲသၟိၚ်ထိၚ်ဒဝ်စက်ယာန်) တုဲ ပတိုန်အမှု ဒဵုကဵုဒးဒုင်သီ၊ သီုကဵုဒး ဒုင်ထံင်နွံမံင် အလန်ဏံ အစဳဇန်ဍေံတၟေင်ကွေံ မၞိဟ်ကေင်ဒးဒုၚ်စၟဳစၟတ်တုဲ ဒးဒုင်တပ်ဒါန်ဩန် လတူဍုင်မတ်မလီု မွဲတၠ ဟီုထ္ၜးရ။ ဒပ်ဗၠာဲသၟိင်ထိင်ကောပ်ကာဲကွဳစက်ယာန် စၟဳစၟတ်ကွဳလိုန်ဓာတ် ကွဳစက်ကာတံဂှ် ပ္ဍဲပါင်လုပ် တိတ်ဍုင်မတ်မလီုကီု၊ အဒေါဝ်ဍုင် မတ်မလီု ဒၞာဲဂၠံင်ပန်သွာင်လ္ၚဵုဂှ်ကီု ကြတ်မံင်ဒၟံင်တုဲ ဇၟာပ်ကွဳလိုန်ဓာတ်၊ ကွဳစက်ကာတံဂှ် ရပ်စၟဳစၟတ်မံင် ဇၞော်ကဵုဇြဟတ်ရောင် ဂးရ။ အဓိကဂှ်တှ်ေ လိုင်ဇြေန်၊ လိုင်ဇြေန်မၞိဟ်ဒဳ၊ လတုဲတှ်ေ ဂၞန်ဂတှ်ေ နွံဟွံမွဲ ကွဳကီု ကာကီု အတိုင်ပ္ဍဲလိုင်ဇြေန်ဂှ်ကဵု ကွဳ ကာဂှ် ကိတ်ညဳ ဟွံကိတ်ညဳ၊ လိုင်ဇြေန်မၞိဟ်ဒဳလေဝ် ဗီုဂှ်ရ ကိတ်ညဳနွံဟွံမွဲ ဗၠေတ်မွဲမွဲသာ်တှ်ေ ဒးဒုင်ထိင်ရပ်ရ၊ စိုပ်ရုင်တှ်ေ ကပေါတ်ဇကု ဒးဒုင်သီနွံ၊ သီုမၞိဟ် သီုကပေါတ် ဍေံသ္ပဒုဟ်တုဲတှ်ေ သီုဒးဒုင်သီ မၞိဟ်ဂှ် သီုဒးဒဏ်ထံင် ဆဂး ပ္ဍဲကဵုဒဏ်ထံင်ဂှ်တှ်ေ ဗွဲမဂၠိုင် ပညဳကေတ်ကဵုဩန် နွံဂၠိုင်၊ ဟီုဟဏံတှ်ေ ဍေံတံ (ကံင်ဇြဳပၞာန်) ဂၠာဲစပၞော်ဩန်ရ ညးဆက်လဴကဵုရ။ ပ္ဍဲကဵုဒပ်ဗၠာဲသၟိင်ထိင်ဒဝ်ကောပ်ကာဲစက်ယာန်(ယဉ်ထိန်းရဲ)တံ စၟဳစၟတ်ရပ်ဒၟံင် ကွဳလိုန်ဓာတ် ကွဳစက်ယာန်တံဂှ် ထ္ၜး ဟိုတ်ဗၠေတ်ကဵုသၞောဝ် သ္ပဒုဟ်မွဲမွဲသာ်တုဲ ယဝ်ကွဳလိုန်ဓာတ်မ္ဂး အောန်အိုတ် အကြာ ၃ ကိုဋ် ကဵု ၄ ကိုဋ် ဒဵုစိုပ် ၇ ကိုဋ် ၁၀ ကိုဋ်ကီု ယဝ်ခါရကွဳစက်ကာမ္ဂး အောန်အိုတ် ၈ ကိုဋ် ၁၀ ကိုဋ် ဒဵုကဵုသီကၠေံထောံကာ သီုထိင်ရပ်မၞိဟ်တုဲ ဒးနုက်စဵုကဵု အကြာ ၁၀၀ ကိုဋ်လေဝ်နွံရောင် ဂွံတီကေတ်ရ။ ဝိုင်ဝေင်ၛင်လံင်ဩန်တံဂှ် သွက်ဂွံပြံင်ကၠေံအာရီု ပရေင်ပၠန်ဂတးရောင် ညးဒေသလ္ၚဵု ဟီု အကြာတ္ၚဲဏံ ဗၠာဲသၟိင်သေံတံ ထပ်ရပ်ဂွံကောန်ဍုင်ဗၟာ ရဲကၠတ်လုပ်ဍုင် (၅၅) တၠပၠန် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.