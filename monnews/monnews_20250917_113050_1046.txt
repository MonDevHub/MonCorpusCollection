Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ စရိတ်ကတ်ပညာတန်သၠုင်ဂှ် င္ရုဟ်က္ဍင်တိုန်တုဲ မိမကွးဘာလ္ရဵု ဒှ်ဒၟံင်ဆိုအ်ဗကဵု ပရေင်ပ္အပ်စွံဘာနွံ by ဌာန်ပရိုၚ်ဗၠးၜးမန် | May 15, 2025 | ပရိုၚ် | 0 comments စရိတ်ကတ်ပညာတန်သၠုင်ဂှ် ၚုဟ်သၠုင်တိုန်မံင်ဂှ်တုဲ ဂွံပ္အပ်စွံဘာကဵု ကောန်ဇာတ်ဇကုဂှ် ဒှ်ဒၟံင်ဆိုအ်ဗကဵု ပရေင်ဩန်နွံရောင် မိမကွးဘာလ္ၚဵုတအ် ဟီုကရောတ်ဒၟံင်နွံရ။ ပ္ဍဲကဵုပ္အပ်စွံဘာဂှ် ဟွံဒးစရိတ်ကီုလေဝ် သွက်ကွးဘာတန်သၠုင်တအ်မ္ဂး ဂျူယှေန်ဂှ် ဒှ်ဒၟံင်အဓိကနူဘာဏီဂှ်တုဲ စရိတ်ဂျူယှေန်သၞာံဏံဂှ် ဗက်ဗွဝ်ဖျာတုဲ ၚုဟ်သၠုင်တိုန်ကီုဂှ်ရ မိမကွးဘာတန်သၠုင်တအ် ဒှ်ဆိုအ်ဗဒၟံင်နွံရ။ ကွးဘာ ၁၀ တန်မွဲ သၞာံဏံတှ်ေ အောန်အိုတ်ဂှ် ၃၀ ကိုဋ် ဂၠိုင်ညိ ၃၅ ကိုဋ် သၠုင်အိုတ် ဒဵုကဵုအကြာ ၅၀ ကိုဋ်နွံမံင်၊ ဂွံအပ်စွံဘာ ဂွံအပ်ဂျူယှေန် သၞာံဏံဂှ် ဆိုအ်ဗမံင်ဖိုဟ်၊ တော်ကဵုလၟိဟ်ဩန်ကဵု ၚုဟ်ဖျာ ၚုဟ်ထဝ်ဂှ် ဍေံဟွံဂၠိုင်ကီုလေဝ် ဇကုမၞိဟ်ဟွံမွဲတှ်ေ ဩန် ၃၅ ကိုဋ် ၅၀ ကိုဋ်ဟီုဂှ် ဝါတ်ပိက်မံင် သာ်ဝွံ မိမကွးဘာတန်သၠုင် ပွိုင်ဍုင်မုဟ်ဍုင် မိထိုဲယျဳ ဟီုရ။ ကွးဘာ ၁၀ တန် (Grade 10) မွဲတၠမ္ဂး စရိတ်ဂျူယှေန်၊ စရိတ်ဒၟံင်၊ စရိတ်စ ပွိုင်မွဲသၞာံမ္ဂး သဝ်အိုတ် အကြာ ၃၀ ကိုဋ်၊ ကွးဘာ ၁၁ တန် (Grade 11) မ္ဂး အကြာ ၃၂ ကိုဋ်တုဲ ကွးဘာ ၁၂ တန် (Grade 12) မ္ဂး အကြာ ၃၅ ကိုဋ်နွံရ။ မွဲဒၞာဲကဵုမွဲဒၞာဲ ၚုဟ်မး ဟွံတုပ်နွံတုဲ ဒၞာဲဒၟံင်လေဝ် ကဆံင်သၠုင် ကဆံင်သဝ်နွံတုဲ ၚုဟ်မးဂှ်လေဝ် တၞဟ်ခြာနွံညိညိရ။ ခြာဟွံလအ်ဏံမ္ဂး စိုပ်အခိင်ပ္အပ်ဘာရတုဲ ၚုဟ်စရိတ်ပ္အပ်စွံဘာ ကုကောန်ကွးဘာတန်သၠုင်တအ်ဂှ် ဟိုတ်နူၚုဟ်က္ဍင်ဗက်တိုန်ဗွဝ်ဖျာတုဲ မိမကွးဘာပရေင်ပိုန်ဒြပ် ဟွံပြေပြံင်လ္ၚဵုတအ်မ္ဂး သွက်ဂွံဖန်စွံဘာကုကောန်ဇာတ်ဇကုဂွံ ဆက်မံင်အာဘာမာန်ဂှ် ဒှ်မံင်တင်ကော်ဆဴ ဇၞော်ဇၞော်မွဲရ။ ဇကုမၞိဟ်ဟွံမွဲတှ်ေ ဂွံစွံကောန်ကဵုဘာ မွဲမွဲသၞာံ ဒးဂစာန်ကၠောန် ပကောံ ဘဲဟွံသာပုဟ် လၟုဟ် အပ်ဘာဟီုဂှ် ၃၀ ကိုဋ် ၅၀ ကိုဋ် ဟီုဂှ်တှ်ေ မိမကွးဘာ ဗီုကဆံင်ပိုဲဏံ ယီုဝါတ်တၟာဂလိုင်ဏောင် ဗီုလဵုဂွံသ္ပဂှ် ဝါတ်မံင်ဖိုဟ် မိမကွးဘာ ၁၀ တန် နူပွိုင်ဍုင်ဇြပ်ဗု မိအေတာန် ဟီုရ။ သၞောတ်ဗ္တောန်ပညာဘာတန်အလဵုအသဳ (ကံင်သဳပၞာန်) တ္ၚဲဏံဂှ် ၜိုန်ရဒုင်လဝ်ယၟု ဗ္တောန်ပညာမသက္ကုၚုဟ် (သၟးသၟး) ဂးကီုလေဝ် ကွးဘာဂွံအံင်ဂှ် စတမ်နူ တန်မူလ၊ တန်ဒေါဝ်၊ တန်သၠုင်ဂှ် စှ်ေအာသၞောတ် ဒးအပ်စွံဗ္တောန်လိက် ပ္ဍဲဂျူယှေန် (ဗ္တောန်လိက်မ္ၚးဘာ) ဖအိုတ်ရ။ စရိတ်ၚုဟ်ဗ္တောန်ပညာသၞာံဏံဂှ် ဗက်တိုန်ဒၟံင်ၚုဟ်ဗွဝ်ဖျာကီုတုဲ စရိတ်ဂျူယှေန်၊ စရိတ်တိက်ဒၟံင်ကီု၊ စရိတ်စကီုဂှ် က္ဍင်ဗက်တိုန်အာ နူသၞာံတုဲကၠုင်တေံ ၁၀ ကိုဋ်ပြင်မံင်ရောင် ဂွံတီကေတ်ရ။ ဂကူညးသအာင်ဂမၠိုင် လုပ်ထုဲနှဴဒၟံင် ပ္ဍဲတိဍာ်ဍုင်မန်ဇဳဒိုဟ်ဂှ် သွက်ဂွံဒှ်အန္တရာဲကဵု ဂကူမန် ကၠာဲ/ကၠက် မာန်ဟာ? ဂၠံင်ဍာန်ဟွံက္လိတ်က္လောတ်ဂးတုဲ ရဲသွံရာန်ဒူရေန်တအ် ဍဵုင္ရုဟ်တုဲ ရာန် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.