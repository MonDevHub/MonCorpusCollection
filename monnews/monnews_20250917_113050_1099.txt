Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ဒူရေန်ဆက်မတ် တိတ်ပြဟ်ကဵု တိတ်လဇုဲ ၚုဟ်ခြာကဝက် by ဌာန်ပရိုၚ်ဗၠးၜးမန် | Jun 27, 2025 | ပရိုၚ် | 0 comments ဒူရေန် (ဆက်မတ်) စတိတ်တၟိတၟိကဵု ဒူရေန်တိတ်လဇုဲဂှ် ၚုဟ်ခြာဒၟံၚ်ကဝက်တုဲ ကၠအ်ဒူရေန်တိတ်ပြဟ်တအ်ဂှ် ဒှ်ပရေၚ်ပိုန်ဒြပ်ခိုဟ်ခိုဟ်မွဲရောၚ် တၠကၠအ်ဒူရေန်မွဲတၠဂှ် ဟီုရ။ ဒူရေန်စတိတ်တၟိတၟိတေံဂှ် ၚုဟ်ဖံက်သေဝ် မွဲကဳလိုဝ် ဗၞတ် (၂) လက်တုဲ လၟုဟ်မ္ဂး မွဲကဳလိုဝ်သှေ်မံၚ် သၟဝ် (၁) လက်ဓဝ်ရောၚ် တၠကၠအ်ဒူရေန် နာဲသာန်ခေန် နူပွိုၚ်ဍုၚ်ဇြပ်ဗုဂှ် ဟီုရ။ ဒူရေန်ဂှ် ကၠာကၠအ်ညးတၞဟ်ဟွံတိတ် ယဝ်ဇကုပတိတ်မာန်ခ္ဍၚ်တှေ် ဂွံၚုဟ်ခိုဟ်ချိုတ်ပၠိုတ်ရ၊ ယဝ်တိတ်လဇုဲတှေ် ၚုဟ်ယအ်ကဝက်ဒှ်ဏောၚ်၊ ဗီုဏံ အရိုဟ်သၞာံရ၊ ဆဂး သၞာံဏံဂှ် ဒူရေန်ၚုဟ်ခိုဟ်မံၚ်တှေ် ကၠအ်ဒူရေန်တအ် ဒှ်သေဌဳရ သာ်ဝွံ ညးဟီုရ။ ဒူရေန်ဆက်မတ်ဂှ် ဂကူလေဝ်ခိုဟ်ကီု၊ အယျဲသတ်ဍေံလေဝ် ခိုဟ်ကီု၊ ယဝ်ရ တိတ်ပြဟ်ကီုမ္ဂး ကၠအ်ဒူရေန်ဂှ် နွံၚုဟ်နူကဵုကၠအ်ထ္ၜိုတ်ဂၠိုၚ်ကဵုဆရောၚ် တၠကၠအ်ဒူရေန်တၞဟ်မွဲတၠဂှ် ဟီုပၠန်ရ။ ကၠအ်အဲ တိတ်အလန်ကၠာအိုတ်ဂှ် ၜှ်ဏာ ၜိုတ် (၃၀၀) ကဳလိုဝ်၊ ဂွံမွဲကဳလိုဝ် (၁) လက်ကဵု (၈) လ္ၚီ၊ လ္တုန်အဒေါဝ်ဂှ် ထပ်ၜှ်ဏာ ၜိုတ် (၂၀၀) ကဳလိုဝ်ပၠန်ဂှ် ဂွံၚုဟ် (၁) လက်ကဵု (၃) လ္ၚီ၊ လၟုဟ်သှေ်မံၚ်အလန်လက္ကရဴဏံ ၜိုတ် (၂၀၀) ကဳလိုဝ်ပၠန်ဂှ် မွဲကဳလိုဝ် အကြာ (၉၀၀၀) ရ ဍေံကေတ်၊ ယဝ်သ္ပတၠကၠအ်ဒူရေန်တှေ် ဒူရေန်ညံၚ်ဂွံသတ်ပြဟ် ညံၚ်ဂွံၜှ်ပြဟ် ယဝ်ဂစာန်သ္ပကဵုမာန်တှေ် ဒှ်ပိုန်ဒြပ်ပြဟ် သာ်ဝွံ တၠကၠအ်ဒူရေန် နူမုဟ်ဍုၚ် နာဲကိုဝ်ဥု ဟီုရ။ အခိၚ်ဒူရေန်စတိတ်တၟိတၟိတေံ ဒူရေန်ဆက်မတ်ဇၞော်ဇၞော်မွဲမ (၄) ကဳလိုဝ်ပြၚ် (၅) ကဳလိုဝ်ဂှ် ဂွံၚုဟ်မွဲမ (၁) ကိုဋ်တုဲ ဍောတ်ညိမ္ဂး မွဲမ (၅) လက်ပြၚ် သၟဝ် (၅) လက်နွံဒၟံၚ်ရ။ ဗွဲကြဴနူကဵု ဒူရေန်ဆက်မတ် ဂွံၚုဟ်မးခိုဟ် ဒှ်ဒၟံၚ်ပရေၚ်ပိုန်ဒြပ်ဇၞော်ဇၞော်မွဲရောၚ်ဂှ်တုဲ ကၠအ်သတ်ဆုတၞဟ်တအ်ကီု၊ ကၠအ်ထ္ၜိုတ်လ္ၚဵုတအ်ကီု ဓဗိုၚ်တုဲ တဵုကၠုၚ်တၞံဒူရေန်ဆက် မတ် ဂၠိုၚ်ကၠုၚ်ဒၟံၚ်ရောၚ် ဂွံတီကေတ်ရ။ မတၞံထ္ၜိုတ်ဆက်မတ် သၞာံဏံ ၚုဟ်က္ဍၚ်တိုန်ကဝက် ဂကောံညဳသၟဟ်ရာမညတအ် သွက်ဂွံပံၚ်အာတောဲကု ဂကောံမန်မၞုံဍုၚ်သေံတအ်နွံ WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.