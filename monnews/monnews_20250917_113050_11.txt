Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ အရှာံကျာ်ကရပ်ၜဳ ကွာန်မွဲဂြဝ်ဂှ် သဝ်စှေ်မံၚ်ရောၚ် ညးဒေသတံဟီု by ဌာန်ပရိုၚ်ဗၠးၜးမန် | Feb 17, 2020 | ပရိုၚ် | 0 comments သၞံၚ်တိုၚ်၊ ဂိတုဖေဖဝ်ဝါရဳ ၁၄၊ သၞာံ ၂၀၂၀ ပ္ဍဲကဵုပွိုၚ်ဍုၚ်ကျာ်မြဟ် ကွာန်မွဲဂြဝ် အရှာံကျာ်သမ္မာသမ္ဗုဒ္ဓစေတဳ နွံမံၚ်ဇိုၚ်ၜဳကဍတ် သဝ်စှေ်မံၚ်ဂှ် ဟိုတ်နူကဵုက္ၜၚ်ဖ္ဍိုက်ကပေါတ် တိတ်နူကဵုရုၚ်စက် MCL တံရောၚ် ညးဒေသတံ ဟီုဂးမံၚ်အိုတ်ရ။ ရုၚ်စက်တိဗုတ် MCL ဂှ် မွဲတ္ၚဲမ္ဂး ပ္တိတ်မံၚ်တိဗုတ် (တိဗိလာတ်) လျိုၚ် (၅၀၀၀) တာန်တုဲ ဟိုတ်နူကဵုက္ၜၚ်ဖ္ဍိုက်ကပေါတ်ညးတံ အာကၠုၚ်မံၚ် ပ္ဍဲကဵုၜဳကဍတ်ဂှ် သ္ၚိမနွံဇိုၚ်ၜဳတံကဵု အရှာံကျာ်စေတဳဂှ် ကရောန်မံၚ်ကီု သီုကဵုတိသဝ်စှေ်အာဂှ် ဂွံဆဵုကေတ်ကီုရ။ ဗီုဏံဂှ် နူကဵုသၞာံအာတေံရ စဒှ်ကၠုၚ်လဝ်၊ မွဲဒမြိပ်ၜဳဏံ တိကရောန်တုဲ ထကးကၠုၚ်မံၚ်၊ ပိုဲတံလေဝ် ဒးမံၚ်သီုသတိရ။ တိစလာ်မံၚ်ဂှ်လေဝ် ပိုဲတီမံၚ်ရ။ သၞာံဏံဂှ် ဂၠိုၚ်တိုန်မံၚ်၊ မွဲဂိတုကဵုမွဲဂိတု ညာတ်ကၠးမံၚ်ဟဂှ်ရ သာ်ဝွံ ရဲကွာန်မွဲဂြဝ် နာဲယှိုဲဝေန် ဂးရ။ စပ်ကဵုကိစ္စဏံတုဲ ပ္ဍဲကဵုဂိတုဂျာန္နဝါရဳ (၂၇) ဂှ် ညးဒေသတံ ပ္တိုန်လဝ်လိက်ဒုၚ်စဳရေၚ် ဇရေၚ်သ္ကိုပ်ဝန်ဇၞော် တွဵုရးဍုၚ်မန်ကဵု ဥက္ကဋ္ဌကၠတ်ထဝ် တွဵုရးဍုၚ်မန်တံတုဲ ဂိတုဖေဖဝ်ဝါရဳ (၂) ဂှ် ညးစၞးကၠတ်ထဝ် ဒဝ်ခေန်မျဵုမျေအ် ကၠုၚ်ရံၚ်လဝ်ကီု ဂိတုဖေဖဝ်ဝါရဳ (၁၃) ဂှ်လေဝ် ညးက္ဍိုက်ပ်ဌာနပရေၚ်သာသနာ ပွိုၚ်ဍုၚ်ကျာ်မြဟ်ကဵု ညးတာလျိုၚ်ရုၚ်စက် MCL တံ ကၠုၚ်ရံၚ်လဝ် ပ္ဍဲကဵုကုန်ကျာ်ဂှ်ကီုရ။ ညးတာလျိုၚ် ရုၚ်စက် MCL တံဂှ် ပ္ဍဲကဵုဂိတုဖေဖဝ်ဝါရဳဖါအိုတ်ဏံ သွက်ဂွံကၠောန်ကဵု ကၟာၚ်စဵုဍာ် (မြေထိန်းနံရံ) မွဲဂှ် ဟီုဂးလဝ်ကဵု ညးဒေသတံရောၚ် နာဲယှိုဲဝေန် ဂးရ။ ပိုဲအာတ်ၚုဟ်လေဲဂှ် ဟွံသေၚ်ပုဟ်။ ဂွံမၚ်မွဲအာ ကျာ်စေတဳဏံ ဍာ်ဇမၠိၚ်မာန်ကီု ပြၚ်ညံၚ်ဟွံဂွံလာ်ကီုဂှ် ဍေံကၠောန်ကဵု ကၟိုန်ဒၞာဍာ်မွဲဏောၚ်။ ဟိုတ်ဂှ်ရ မာန်နေဂျာ နူကဵု MCL ကၠုၚ်ၜတ်လဝ်တိလေဝ်။ ဍေံတံကၠောန် ကဵုကၟိုန် (ကၟာၚ်) ဒၞာဍာ်မွဲဏောၚ် သာ်ဝွံ နာဲယှိုဲဝေန် ဟီုရ။ ကျာ်စေတဳဏံသၟးဟွံက သ္ၚိဇိုၚ်ၜဳ မွဲဒမြိပ်ကွာန်ၚာၚ်ကဵု ကွာန်သၞေဟ်ဍုၚ်တံလေဝ် သ္ၚိကရောန်ကီု သုတ်သဝ်စှေ်ကီု ညးဒေသတံ ဟီုရ။ ရုၚ်စက်တိဗုတ် MCL ဏံဂှ် နူကဵုသၞာံ (၂၀၁၃) ဂိတုမေ (၇) ဂှ် ဂွံနၚ်အခေါၚ် နူကဵုကဝ်မယှေန်ဓလိုက်တမ်ရိုဟ် ကၟိန်ဍုၚ်တုဲ ပ္ဍဲသၞာံ (၂၀၁၄) ဂှ် စဓမံက်ကၠုၚ်ရုပ်ရဴဂှ်တုဲ လၟုဟ်ဝွံ မွဲတ္ၚဲမ္ဂး တိဗုတ်လျိုၚ် (၅၀၀၀) တာန် ကၠောန်ပ္တိတ် မံၚ်ရောၚ် ဂွံတီကေတ်ရ။ ကောံဓရီုဇၞော်ပရေၚ်ဂကူမန်ဂှ် ဗော်မန်ၜါ ရန်လဝ် သွက်ဂွံကၠောန် အကြာဂိတုမေနွံ ပဆုဲထောံတ္ၚဲဗဂိန်တဆိပ်ကြာတုဲ သၚ်ကေတ်တဆိပ်ကြာ ဒှ်ခက်ခုဲ ပ္ဍဲပရေၚ်ပ္တိုန်ဂုဏ်စရာဲ WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.