Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ဟိုတ်နူယဲ COVID 19 က္တဵုဒှ်လအ်တုဲ သၟတ်ဗြဴတံ သွံ ONLINE SHOPPING ဂၠိုၚ်တိုန် by ဌာန်ပရိုၚ်ဗၠးၜးမန် | Jul 28, 2020 | ပရိုၚ် | 0 comments စနူဂိတုမာတ်တေံ ယဲCovid-19 ဏံ စလုပ်ကၠောံထၞာန်ကၠုၚ်ဍုၚ်ပိုဲဒဵုတ္ၚဲဏံဂှ်ရ မၞိဟ်ဗွဲမဂၠိုၚ်ကမၠောန်ကၟိတ် ဟွံမွဲဒှ်ကၠုၚ်တုဲ သၟတ်မၞိဟ်ဗြဴတံ သွံတိုန်ဖျာ Online Shopping ဂၠိုၚ်တိုန်မံၚ်ရောၚ် ဂွံဆဵုကေတ်ရ။ Online Shopping ဟီုဂှ် သွံဖျာလ္တူအန်လာၚ် နူကဵု Facebook (ကော်)မုက်လိက်တုဲ လ္ၚဵုဂှ်ပံက်လဝ် (page)လေဝ်နွံ ပံက်လဝ်အကံက်(account)လေဝ်နွံတုဲ သွံမံၚ်ရ။ လ္ၚဵုမွဲစွံ သၟတ်ဗြဴဗွဲမဂၠိုၚ်တှ်ေ ဒှ်ကၠုၚ်ကဵု online shopping၊ အေဇှ်တှ်ေ တၚ်ခိုဟ်ဟာ ပိုဲဟီုတှ်ေ စၞးဒးပေါတ်မံၚ်ဖုၚ်သၟးဂှ်တှ်ေ ဒှ်ကၠုၚ်ကဵုလညာတ် ဗီုဏံဍေံမံက်ကၠုၚ်ဂှ် တၚ်ခိုဟ်မွဲရ သာ်ဏံ မိအးမောဝ်ဆာန် နူဂကောံစဳပျးဖောအ်ဗြေဝ်မဟာဇန် ဟီုလဝ်ပ္ဍဲဝိုၚ်တက်ကျာပရေၚ်ယဲ ဂဝ်ရဝ်နာဗွိုၚ်ရာသ်ရ။ ဝိုၚ်တက်ကျာပရေၚ်ယဲ ဂဝ်ရဝ်နာဗွိုၚ်ရာသ်ဂှ်ပ္ဍဲ ဂိတုဂျူလာၚ် စၟတ်တ္ၚဲ၂၆ သၞာံ၂၀၂၀ဂှ် ကၠောန်သ္ပလဝ် ပ္ဍဲဘာရာမညရဋ္ဌ-ဍုၚ်မတ်မလီုတုဲ နာဲသြကောရတ် (Facilitator)၊ မိဝံသမန် (MNA)၊ နာဲဝဏ္ဏ (MYPO) ကေုာံ မိအးမောဝ်ဆာန် (JCSDO) တံ ပါလုပ်သဳကၠဳလဝ်ရ။ Online shopping ဏံဂှ် ဗ္ကန်ကေတ်နူOnline မွဲကဆံၚ်တုဲ လ္ၚဵုဂှ်တှ်ေပြၚ်ဏာသြန် နကဵု Wave money ဟွံသေၚ်တှ်ေ KBZ Pay တံကီု လ္ၚဵုဂှ်ကပေါတ်စိုပ်သ္ၚိမှ ဒးပသောၚ်သြန်လေဝ်နွံတုဲ ဍေံပလံၚ်ကဵုဒဵုစိုပ် သ္ၚိ ဟွံသေၚ်တှ်ေ စိုပ်ၜိုတ် သၞေဟ်ကွဳစက်ကာ ဍေံပြၚ်ကဵုမာန်ရောၚ်။ ဠတေံတှ်ေသွံမံၚ်ရ။ ဆတှ်ေ သွံဟွံဂြိပ်စကွေံလေဝ်။ လက္ကရဴဏံ ယဲဏံဒှ်တိုန်တှ်ေ ပဵုဂွံသွံဂၠိုၚ်တိုန်၊ အာကၠုၚ်ဟွံဂွံ တိတ်ဍာန်လေဝ်ဟွံဂွံတုဲတှ်ေ စနူကဵု ပဠောံတံ ကပေါတ် ဂစေံတံ ဍေံတံ ဗ္ကန်ကေတ်နူ အန်လိုၚ် သၟးရဂၠိုၚ် သာ်ဝွံ မိဇူရဳ ညးသွံဖျာ (Online Shopping) မွဲတၠဟီုရ။ သၞာံတုဲတုဲကၠုၚ်တေံဂှ် online shop ဏံၜိုန်ရဂၠိုၚ်မံၚ်ကီုလေဝ် သၞာံဏံဟိုတ်နူယဲဏံတုဲ ပဵုတုဲဂၠိုၚ်တိုန်မံၚ်ဂှ် ဂွံဆဵုကေတ်မံၚ်ရ ၊လ္တူဖျာအန်လိုၚ်ဏံဂှ် ကပေါတ်နာနာ သွံ ရာန်မာန်မံၚ် လောဲလောဲသွာသွာ ဂှ်ရ မၞိဟ်လ္ၚဵုတံ ဟွံအာဖျာမွဲသာ် ဗ္ကန်ကေတ်လ္တူအန်လိုၚ်ဏံလေဝ်နွံမံၚ်ရ။ ပ္ဍဲကဵုဖျာအန်လိုၚ်ဂှ် ကပေါတ်ကျိုၚ်ကျဝ်ကီု ကယျိုၚ်ဗွိုက်လတက်ကီု စၞစသုၚ်ကီု ကပေါတ်စကာသ္ၚိတံလေဝ် သွံရာန်မံၚ်ကီု ဂွံတီကေတ်ရ။ နူကဵုဟဒမ်ပါ်ဓာတ် Covid-19 ဍုၚ်မတ်မလီု ပါ်ဓာတ်စမ်ၜတ်ဂွံ မၞိဟ် ၆၆၀၀ တၠပြၚ် စရၚ်ညးနွံအခေါၚ်စုတ်မာဲ ပ္ဍဲဒေသပွိုၚ်ဍုၚ်လှာဒကှ် ပါလုပ်ပ္ဍဲစရၚ်မာဲအောန်တုဲ စရၚ်ဗၠေတ်လေဝ်ဂၠိုၚ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.