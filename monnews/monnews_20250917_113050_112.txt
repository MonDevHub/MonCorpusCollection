Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ အခေါၚ်အရာ သၟာကမၠောန် နွံတန်တဴဍုၚ်သၟာၚ်တံ သ္ဂောံဂွံအခေါၚ်စုတ်မာဲပြေပြံၚ်မာန်ဂှ် ညးစၞးဗော်ညဳသၟဟ်မန် ပတိုန်ထ္ၜး ကုကမ္မယှေန်ပေဲါရုဲမာဲကၟိန်ဍုၚ် by ဌာန်ပရိုၚ်ဗၠးၜးမန် | Jul 1, 2020 | ပရိုၚ် | 0 comments ဝဏ္ဏမာန်၊ ဂျောန် ၂၉၊ ၂၀၂၀ စပ်ကဵုအခေါၚ်အရာ သၟာကမၠောန် နွံတန်တဴဍုၚ်သၟာၚ်တံ သ္ဂောံဂွံအခေါၚ်စုတ်မာဲဗွဲပြေပြံၚ်မာန်ဂှ် ညးစၞးဗော်ညဳ သၟဟ်မန် ပတိုန်ထ္ၜးကဵု ကမ္မယှေန်ပေဲါရုဲမာဲကၟိန်ဍုၚ် ကာလပေဲါထ္ပက်စၟတ်တဲ တၚ်ဒုၚ်ကတိကဝတ် ကုဗော်ပရေၚ် ဍုၚ်ကွာန်ဂမၠိုၚ်ဂှ်ရ။ တုဲကၠုၚ်ဂျောန် ၂၆ ဂှ် ကမ္မယှေန်ပေဲါရုဲမာဲကၟိန်ဍုၚ်တံ ကော်ဆဵုဂဗ ကုဗော်ပရေၚ်ဍုၚ်ကွာန်လုပ်ဒုၚ်ပေဲါရုဲမာဲဂမၠိုၚ် ပ္ဍဲ ဟဝ်တေဝ် Melia လ္ဂုၚ်တုဲ တၚ်ဒုၚ်ကတိကဝတ် နူကဵုကမ္မယှေန်တံ ချူဓဇက်လဝ်ဂှ် ဗော်ပရေၚ်ဍုၚ်ကွာန်ဂမၠိုၚ်တံ ဒးဒုၚ်ထ္ပက်စၟတ်တဲရ။ စပ်ကဵုသၟာကမၠောန် စိုပ်မံၚ်ဌာန်သ္ၚောဲ အဓိက ဍုၚ်သေံ ညံၚ်ဂွံစွံကဵုရုၚ်မာဲ ဒၞာဲကြပ်ကဵုညးတံ၊ ယဝ်ရ စွံလဝ်ကဵုရုၚ် မာဲ ပ္ဍဲကဵုရုၚ်ကလုတ် (သံရုံး) ပ္ဍဲၜၚ်ကံက်မွဲဓဝ်ရတှေ် သွက်ညးဂွံအခေါၚ်စုတ်မာဲတံ ဟွံပြေပြံၚ်ပုဟ်၊ အဓိက ပိုဲ ပတိုန်ထ္ၜးဂှ် ညံၚ်ဂွံစွံကဵုရုၚ်မာဲ ဒၞာဲဒေသကောန်ဍုၚ်ကွာန်ဍုၚ်ပိုဲ ဂၠိုၚ်တံဂှ် သာ်ဏံ ကမ္မတဳကေၚ်ကာ နာဲရာၚ်ဆာဲ (နာဲယျေဝ်ဇြဝ်) ဟီုရ။ လတူကမ္မယှေန်ပေဲါရုဲမာဲတံ ကော်ဆဵုဂဗ ကုဗော်ပရေၚ်ဍုၚ်ကွာန်ဂမၠိုၚ်တုဲ ကဵုထ္ပက်တၚ်ဒုၚ်ကတိကဝတ်တံဂှ် ပ္ဍဲတၚ်လ္ၚဵုလ္ၚဵု ဗော်လ္ၚဵုဟွံစှေ်စိုတ်တုဲ ဟွံထ္ပက်စၟတ်တဲလေဝ်နွံရ။ စပ်ကဵုသၟာကမၠောန် နွံတန်တဴဌာန်သ္ၚောဲတံ ဂွံဂွံအခေါၚ်စုတ်မာဲဂှ် ကိုပ်ကၠာဏံ ဒးဗပေၚ်တၚ်နၚ် (ပုံစံ ၁၅) တုဲ စရၚ်တံဒှ်ဒတန်တုဲမှ သွက်ညးနွံတန်တဴဌာန်သ္ၚောဲတံ ဂွံအခေါၚ်စုတ်မာဲစဵုဒုၚ် ပ္ဍဲကဵုရုၚ်ကလုတ် ဍုၚ်မဆေၚ်စပ်တံရ။ ဗီုကဵုကမ္မယှေန်တံ ဖန်ဇန်လဝ်တုဲတုဲကၠုၚ်တေံမ္ဂး ညးတံပံက်လဝ်အခေါၚ် ဒးစုတ်မာဲ ပ္ဍဲရုၚ်ကလုတ် မွဲဒၞာဲဓဝ်တုဲ သွက်ညးအာကဵုမာဲတံ ဟွံပြေပြံၚ်ဂှ်ရ ညံၚ်ဂွံဗက်စွံကဵု ရုၚ်စုတ်မာဲ ပ္ဍဲဒေသကောန်ဍုၚ် (ဗမာ) တံ နွံလၟိဟ်ဂၠိုၚ်ဂၠိုၚ် တံဂှ်ထေက် ပိုဲပတိုန်ထ္ၜးလဝ်နွံ၊ ဆဂး ကမ္မယှေန်တံ ကၠောန်ဟွံကၠောန်ဂှ်တှေ် တန်တဴကဵုညးတံရ သာ်ဏံ နာဲရာၚ်ဆာဲ ဆက်ဟီုရ။ ညးလုပ်မံၚ် Quarantine Center ပ္ဍဲဘာကဝ်လိက်ပရေၚ်ပညာဂှ် ဒှ်မံၚ်အခက်ခုဲ ဍာ်သုၚ် ပ္ဍဲကဵုရပ်စပ်လဝ် ညးမသုၚ်စောဲသွံရာန် ဂဥုဲၜူမာဲဂှ် မၞိဟ်ဗြဴတံပါဒၟံၚ်တုဲ သ္ဂောံမံၚ်စံၚ်အာဂှ် ဒှ်အခက်ခုဲ WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.