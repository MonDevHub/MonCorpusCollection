Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ အခိၚ်ရပ်စပ်ဒၟံၚ်ကွဳစက်ယာန်တ္ၚဲဏံ သၞာဲဒဴကံၚ်သဳပၞာန်လ္ၚဵုတအ် ဗက်ရာန်ဒၟံၚ် ကွဳစက် WITHOUT လိုၚ်ဇြေန်ဟွံမွဲဂှ်နွံဂး by ဌာန်ပရိုၚ်ဗၠးၜးမန် | Jun 23, 2025 | ပရိုၚ် | 0 comments အခိၚ်ကာလ ကိုန်စဳဇန်ရပ်စပ်ဒၟံၚ် ကွဳစက်ယာန်တ္ၚဲဏံဂှ် သၞာဲဒဴကံၚ်သဳပၞာန်ဌာနလ္ၚဵုတအ် ဗက်ရာန်ဒၟံၚ်ကွဳစက် without လိုၚ်ဇြေန်ဟွံမွဲဂှ်နွံရောၚ် မၞိဟ်ကြပ်ကဵု ညးတာလျိုၚ် ဂကောံကံၚ်သဳတွဵုရးဍုၚ်မန်မွဲတၠ ဟီုလဴထ္ၜးရ။ ကွဳစက်ကာ without လိုၚ်ဇြေန်ဟွံမွဲဂှ်တှ်ေ ပရိုၚ်အကြာသၞာဲဒဴကံၚ်သဳပၞာန်တအ်ဟီုမံၚ်ဂှ် ရုၚ်ဌာနနာနာတအ်ဂှ်တှ်ေ သွက်ဍေံပံက်ကဵုအခေါၚ်ဍိုက်သုၚ်စောဲဏောၚ် မိၚ်ဟီုမံၚ်ဗီုဂှ်၊ မိၚ်ပရိုၚ်ဗီုဂှ်ရ အကြာသ္ၚိကၟိန်ကံၚ်သဳပၞာန်တတ်၊ အကြာသၞာဲဒဴဌာနလ္ၚဵုတအ်ကီု ဗက်ရာန်မံၚ် ကာ without လိုၚ်ဇြေန်ဟွံမွဲဂှ်နွံ သာ်ဝွံ ညးဟီုရ။ ပ္ဍဲကဵုဂကောံပံၚ်ကောံလစှ်ေ နူကံၚ်သဳပၞာန်တအ် စၟဳစၟတ်ရပ်ဒၟံၚ်ကွဳစက်ယာန် without လိုၚ်ဇြေန်ဟွံမွဲလၟုဟ်ဏံဂှ် မၞိဟ်တာလျိုၚ်တအ် ဍိုက်သုၚ်စောဲဒၟံၚ် ကွဳစက် without လိုၚ်ဇြေန်ဟွံမွဲဂှ်တုဲ ညးဍုၚ်ကွာန်တအ် ဟီုဂးပါ်ပါဲမံၚ်ရ။ ဠ ဍေံ (ကံၚ်သဳပၞာန်) တအ် ဍိုက်သုၚ်စောဲ ကာ without လိုၚ်ဇြေန်ဟွံမွဲ၊ ဠ ညးဍုၚ် ကွာန်ဍိုက်သုၚ်စောဲတှ်ေ ဗက်ရပ် ဟွံစှ်သေဘာဝလးလးရ၊ စၞးဒးရပ်ဂှ် ယဝ်ရပံက်ကဵု ကၠောန်လိုၚ်ဇြေန်တှ်ေ သာတုဲညးဍုၚ်ကွာန်တအ် သၠဲလးဏောၚ် သာ်ဝွံ တၠကွဳစက် ပလံၚ်ဒၟံၚ်ကွးဘာ လတူဍုၚ်မတ်မလီုမွဲတၠဂှ် ဟီုရ။ အသိၚ်အလိုန်ရပ်ကွဳစက်ယာန် သ္ကာတ်မြဟ်ဒၟံၚ်ဂှ်တုဲ ကွဳစက်ယာန်လကျာ်၊ ဘာတိုက်လိက် လ္ၚဵုတအ် ပ္တိုန်ထ္ၜးကၠုၚ်နွံဂှ်တုဲ ရး ကေုာံ တွဵုရးလ္ၚဵုဂှ် နူကဵုသံဃနာယက ရး၊ တွဵုရးတအ်ဂှ် ပံက်ကဵုကၠုၚ်အခေါၚ်သုၚ်စောဲအာကၠုၚ်နွံရ။ ဟိုတ်နူပရိုၚ်တိတ်ကၠုၚ် ဗွိုၚ်လကျာ်ခၟဳသၚ်တအ် ပံက်ကဵုအခေါၚ်ဍိုက်သုၚ်စောဲ ကွဳစက် without ဂှ် နွံကၠုၚ်တုဲ ပ္ဍဲဗွိုၚ်သၞာဲဒဴ ဌာနနာနာတအ်လေဝ် သွက်ဂွံပံက်ကဵုအခေါၚ်နွံရောၚ်ဂှ် အကြာညးတာလျိုၚ်သွာၚ်ပၞာန် (ကံၚ်သဳပၞာန်)၊ သၞာဲဒဴဌာနလ္ၚဵုတအ် ဗက်ဂၠာဲရာန်ဒၟံၚ် ကွဳစက် without နွံကၠုၚ်ရ။ ကိုန်စဳဇန် ကာလရပ်စၟဳစၟတ် ကွဳစက် without လိုၚ်ဇြေန်ဟွံမွဲဏံဂှ် ဒဵုကာလလဵုဂှ် ကံၚ်သဳ ပၞာန်တအ် ဟီုဓမံက်လဝ် ချိုတ်ပၠိုတ်ဟွံမွဲတုဲ ကာလကိုန်စဳဇန်ၜက်အာတုဲမ္ဂး သွက်ဂကောံ သၞာဲဒဴဌာနနာနာတအ် သ္ဂောံပံက်ကဵုအခေါၚ်ဍိုက်သုၚ်စောဲနွံရောၚ်ဂှ် အကြာဗွိုၚ်သၞာဲဒဴ ကံၚ်သဳပၞာန်တအ် ဟီုမံၚ်ညးသ္ကအ်ရ။ ကွဳစက်ယာန် without ဂှ် ဒေသရးဍုၚ်မန် ကေုာံ ကရေၚ်ဂှ် ဂကောံသၞာဲဒဴလစှ်ေကံၚ်သဳ ပၞာန်ဂမၠိုၚ်၊ အကြာဂကောံရပ်လွဟ်ဂမၠိုၚ်၊ အကြာညးဍုၚ်ကွာန်ကွပ်နာနာတအ် ဍိုက်သုၚ် စောဲဒၟံၚ် ဂၠိုၚ်နူကွဳစက်ယာန် လိုၚ်ဇြေန်နွံဂှ်ဏီရောၚ် ဂွံတီကေတ်ရ။ ပ္ဍဲကွာန်ထံက်ခၞောန် ဗၠာဲသၟိင်သေံတအ် ထပ်ရပ်ဂွံမၞိဟ်ကၠတ်လုပ်ဍုင်သေံ ကဵု ဍုင်မလေဝ်ယှာ (၄၁) တၠပၠန် ဟိုတ်နူအသိၚ်ရပ်ကွဳစက်ယာန် ခၞေဝ်ကေဝ်၊ ကဖျုန် က္ဍၚ်တိုန်ကြပ်ကဝက် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.