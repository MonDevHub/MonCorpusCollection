Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ဌာနထတ်ယုက် (ဗဟဵု) ဗော်ဍုင်မန်တၟိ ကော်ဘိက်ဒၟံင်ကွးဘာ သွက်တန်ဗ္တောန်သ္ဇိုၚ်ပါ်ဓာတ်နွံ by ဌာန်ပရိုၚ်ဗၠးၜးမန် | Jul 17, 2025 | ပရိုၚ် | 0 comments နူကဵုဌာနပရေၚ်ထတ်ယုက်ကောန်ဂကူမန်(ဗဟဵု) ဗော်ဍုင်မန်တၟိ သ္ပသ္ကိုပ်သ္ကတုဲ သၞာံဏအ် ပ္ဍဲဂိတုအံက်တဝ်ဗာတေံမ္ဂး သွက်ဂွံပံက်အာဘာ တန်ဗ္တောန်သ္ဇိုၚ်ပါ်ဓါတ် (Basic Laboratory Training) ပွိုၚ်(၃)ဂိတုနွံတုဲ လလောင်တြး ကော်ဘိက်ဒၟံင်ကွးဘာတအ်ရောင် ဂွံတီကေတ်ရ။ လဂွံကဵုမုက်လိက် Facebook ဌာနထတ်ယုက် ဗဟဵု လလောင်တြးလဝ် စပ်ကဵုကဆံင်ဍာ်ဒ္ကေဝ် ညးနွံအခေါင်တိုန်ဘာမာန်တအ်ဂှ်မ္ဂး အဝဲခန္ဓကာယ မ္ဒးဍိုက်ပေၚ်တုဲ သ္ဒးဒှ်အကြာအာယုက် (၁၈ ၃၅) သၞာံရောၚ် ဂးလဝ်ရ။ တုဲပၠန် ညးဟွံမွဲကဵုယဲဍာ်ဇမၠိၚ် ယဲကၠောံထၞာန်တံကီု၊ ဆေင်ကဵုပရေင်ပညာဘာတန်မ္ဂး သ္ဒးကေင်သွဟ်လဝ် ၁၀ တန် သၞောတ်တြေံတုဲ သၞောတ်တၟိမ္ဂး မ္ဒးအံင်လဝ် Grade 11 ကီု၊ ယဝ်ဒှ်နူသွာင်ပရိယတ်မ္ဂး မ္ဒးအံင်လဝ် ကဆံင်တန်ဇၞော်ရောင် ချူဓမံက်လဝ်ရ။ ဘာဂှ် ၜိုန်ရဟီုလဝ် ပွိုင် ၃ ဂိတုကၠာလေဝ် ကာလဒးဗ္တောန်ကွေံကွေံတေံဏောင်တှ်ေဒးကေတ်အခိင် ၜိုတ် ၄ ဂိတု ၅ ဂိတု ဒှ်စလေပ်မံင်ရ၊ အလန်ဏအ်ဂှ်တှ်ေ ပိုယ်သၠုင်ပ္တိုန်လဝ်အဆံင်ဍာ်ဒ္ကေဝ်ပညာကွးဘာတအ်ညိရ၊ သၠုင်တိုန်ဟီုဂှ်လေဝ် သွက်ဍေံတအ် ဂွံဗက်လိက်မာန်ရောင် ညးတာလျိုင် နူဌာနထတ်ယုက် ဗဟဵု ဗော်ဍုင်မန်တၟိမွဲတၠ လဴထ္ၜးလဝ်ရ။ မွဲသာ်ပၠန်ဂှ် ညးမအာတ်မိက်တိုန်တန်ဗ္တောန်တအ်ဝွံ ဆေင်ကဵုအမှုအရာဂဗုတ်မ္ဂး မဒးသောင်အးမံင် တုဲ သီုဒးမၞုံကဵုသ္ဇိုင်ဘာသာအေဂႅလိက် ၜိုတ်ထေက်ကြိုက်ကီု ဆေင်ကဵုလိက်ဘာသာမန်၊ ဗၟာတအ်ဂှ်လေဝ် မ္ဒးချူဒး ဗှ်ဒးကီုရောင် ခုတ်ဗ္ၜတ်လဝ် စရာဲဍာ်ဒ္ကေဝ်ကွးဘာဂမၠိုင်နွံရ။ ကုညးမပ္တိုန်လဝ်စရင်တအ်ဂှ် ဂိတုဂျူလာင် စၟတ်တ္ရဲ ၃၀ ဏအ်မ္ဂး ကၠောန်သ္ပအာ ပရေင်သၟာန်သှ် Interview ပ္ဍဲကဵုရုင်ဆက်ဆောံ ဍုင်ရေဝ်၊ ရုင်ထတ်ယုက် ဍုင်မတ်မလီု၊ ရုင်ဂဥုဲပၞင်ဗိုန်၊ ရုင်ဂဥုဲ ပလိုင်ဂျပါန်တအ်တုဲ အံင်ဇၞးတတ်ၜက် အဆံင် Interview တုဲမှလေဝ် ဂွံအခေါင်တိုန်ဘာတန်ဗ္တောန်သ္ဇိုင်ပါ်ဓါတ်ရောင် ဂးလဝ်ရ။ ဘာအလန်ဏအ်ဂှ်တှ်ေ တန်တဴကဵုအကာဲအရာတုဲ ရန်လဝ် ၂ ဒၞါဲရ၊ အဓိက ဒၞါဲလဵု ဂွံပၟတ်ခိုဟ်ရော၊ တုဲတှ်ေ သွက်အ္စာ၊ အ္စာၝောံတအ်လေဝ် ဂွံအာကၠုင်ပြေပြံင်ကီုတှ်ေ ဝါဇြေန် ဟွံသေင် ပၞင်ဗိုန်ရ၊ ဝါဇြေန် ပၟတ်ဟွံပြေပြံင်တှ်ေ ဒးက္လေင်ပံက် ပ္ဍဲပၞင်ဗိုန်ပၠန်ရောင် သာ်ဝွံ ညးဆက်ဟီုလဝ်ရ။ အခိင်ကာလကၠုင်သွဟ် Interview မ္ဂး မ္ဒးကေတ်နင် လိက်ထံက်ဂလာန် နူဂကောံအုပ်ဓုပ်ကွာန်၊ နူရုင်ပွိုင်ဍုင်၊ နူရုင်ခရိုင် မဆေင်စပ်တအ်ဏောင်တုဲ မိမ ဟွံသေင် ညးအုပ်ဓုပ်မွဲမွဲတၠ ဒးပါကၠုင်ကီု၊ ယဝ်ဒှ်ရဲနူဌာန၊ ဒပ်တအ်မ္ဂး လိက်ထံက်ဂလာန် နူဌာန၊ ဒပ် မဆေင်စပ်ကဵုဇကုတအ်ဂှ် ဒးကေတ်နင်လဝ်ရောင် ဂွံတီကေတ်ရ။ လုပ်သွဟ် Interview တုဲ ဂွံဒုင်ရုဲစှ်အာမ္ဂး ဂွံအခေါင်တိုန်ဘာတန်ဗ္တောန်သ္ဇိုင်ပါ်ဓါတ် ပွိုင် ၃ ဂိတုရ၊ တန်ဗ္တောန်ဂှ်တုဲဒှ်မ္ဂး ဒးဆက်ကေတ်တာလျိုင် ပ္ဍဲဌာနထတ်ယုက်ကောန်ဂကူမန် MNHC ပွိုင် ၃ သၞာံရောင် ဂွံတီကေတ်ရ။ ပ္ဍဲဂိတုဂျူလာင်ဏံသၟး ဗၠာဲသၟိင်သေံရပ်ဂွံလဝ် ကောန်ဍုင်ဗၟာ ကၠတ်လုပ်ဍုင် နွံဗ္ဒါဲ (၁၀၀) တၠ ပရေင်ဗ္တောန်လိက်ပတ်ကောန်ဍုင်အရင် ပ္ဍဲဘာဗ္တောန်လိက်ပညာသဇိုင်တံဂှ် ကြပ်ဒးဒေါံဇူကၠုင်နွံ WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.