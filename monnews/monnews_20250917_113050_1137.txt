Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ပ္ဍဲသခႅဠဗူရဳ (ဝင်က) ဂှ် ကၠောန်သၠုင်ပ္တိုန်ကဵုအဆံင်ၝာတ် စဵုသၞာံဏံအိုတ်ဏောင် ဂး by ဌာန်ပရိုၚ်ဗၠးၜးမန် | Jul 30, 2025 | ပရိုၚ် | 0 comments ပ္ဍဲကဵုရုင်ပွိုင်ဍုင် (ရုင်အာမ်ဖေ) သင်ခႅဠဗူရဳ (ဝင်က) မၞုံခရိုၚ်ကမ္မရဳ ကၟိန်ဍုၚ်သေံဂှ်ဝွံ သၞာံဏအ် စနူဂိတုဂျောန်မံက် ဓမံက်ရုပ်ရဴ ကၠောန်သၠုင်ပတိုန်အဆံင်ၝာတ် ကဵု ညးဍုင်ကွာန်တံတုဲ စဵုကဵုသၞာံဏံအိုတ် ကၠောန်ကဵုညံင်ဂွံတုဲဒှ်အာရောင် ဂွံတီကေတ် နူသၞာဲဒဴကၠောန်ဒၟံင်ကမၠောန် (ပ္ဍဲရုင်အာမ်ဖေ) မွဲတၠဂှ် ဟီုရ။ အတိုင်အလဵုအသဳသေံတအ် ကဵုလဝ်စၞောန်ဂှ်မ္ဂး ညးမၞုံတန်တဴဒၟံင်ဍုင်သေံ နကဵုၝာတ် ကာဒ်အရံၚ်နာနာကီု၊ ၝာတ် (၁၀) သၞာံ မၞုံကဵုဂၞန်ဒေါဝ် (၈၉) ဂှ်ကီု အတိုင်ဖျေံလဝ် ကိုန်အစဳဇန် ဗၞတ်ဗ္ၜတ်လဝ်သၞာံ သက္ကရာဇ်သာသနာ ဍုင်သေံ (၂၅၄၂) ဂိတုသေပ်တေမ်ဗာ လ္ပာ်သၟဝ်တအ်ဂှ်မ္ဂး ကၠောန်တက်ကဵုၝာတ်ဖအိုတ်တုဲ သက္ကရာဇ်လ္ပာ်လ္တူတအ်ဂှ်မ္ဂး ဒးမၚ်အာမွဲချိူန်ခဏပၠန်ရောၚ် ဂွံတီကေတ် နူရုၚ် (အာမ်ဖေ) မွဲအဆံၚ် မလလောၚ်ပ္တိတ်လဝ် အကြာညးဇၞော်ကွာန်ဝင်ကတံရ။ ပ္ဍဲပွိုၚ်ဍုၚ်သခႅဠဗူရဳဂှ် နူဂိတုတုဲကၠုၚ်ဂှ်ရ လလောၚ်တရးပ္တိတ်လဝ် ဂကောံကွာန် စၟတ် (၁) စဵုစိုပ် စၟတ် (၁၀) ဂှ် ကၠောန်အာကဵုလၟေင်င်တုဲ တ္ၚဲလဵုဇကုမ္ဒးအာရုင် မ္ဒးကၠောန်ဂှ်လေဝ် လလောၚ်ပ္တိတ်လဝ်ကဵုစရင် မွဲဟာန်ကေုာံယၟုဂမၠိုင်နွံရ။ ပ္ဍဲကဵုကၠောန်သၠုင်ပ္တိုန်ကဵုအဆံင်တၞးၝာတ်သေံလၟုဟ်ဝွံ ကဵုလဝ်ဖျုန် ကုညးဟွံမွဲဍုင်တုဲ ညးဒှ်မၞိဟ်ဍုင်သေံကဵု ညးဒှ်မၞိဟ်ဍုင်ဗၟာ သာ်ဝွံ ပါ်လဝ်ၜါဂကူရ။ စပ်ကဵုၜါဂကူဏံတုဲ ညးဒှ်မၞိဟ်ဍုၚ်ဗၟာမ္ဂး ကၠောန်ကဵုၝာတ် (တၚ်ဍဴထာဲဝန်) တုဲ ဒှ်မၞိဟ်ဍုင်သေံမ္ဂး တက်ကၠောန်ကဵု ၝာတ်သေံ မဂၞန် (၈) ရောင်။ ပ္ဍဲကဵုဂှ်မ္ဂး ညးဒှ်မၞိဟ်ဍုင်ဗၟာ သွက်မ္ဒးသၠုင်ပ္တိုန်အဆံင်ၝာတ် (တၚ်ဍဴထာဲဝန်) ဂှ် ဒှ်ခက်ခုဲအောန်တုဲ ညးဒှ်မၞိဟ်ဍုၚ်သေံ သ္ဂောံပြံင်သၠာဲပ္တိုန်အဆံင်ၝာတ်သေံတအ်ဂှ် ဒးက္လေင်ဗပေင်ကၠောန်ကဵု မပ္တံစရင်သ္ၚိကၟိန် မဂၞန်သ္ၚိ၊ လိက်စရင်ဒှ်မၞိဟ်စတံနွံဂှ်ရ ဒးမၚ် (၃) သၞာံလေဝ်နွံ၊ (၅) သၞာံလေဝ်နွံ၊ စဵုကဵု (၁၀) သၞာံလေဝ်နွံရောင် ဂွံတီကေတ်ရ။ တုဲပၠန် သွက်ဂွံပ္တိတ်တၞးလိက်စရၚ်စၟတ်သမ္တီ ဂၞန် (၈၉) ၝာတ် (၁၀) သၞာံဂှ်လေဝ် မၞိဟ်လ္ၚဵု ပတိတ်ဂွံ/ မၞိဟ်လ္ၚဵု ပတိတ်ဟွံဂွံနွံတုဲ လိက်စရၚ်စၟတ်သမ္တီဂှ် ရုၚ် (အာမ်ဖေ) တံ ဂိုၚ်ဒေပ်လဝ် ပ္ဍဲကမ်ပျူတာဟွံအိုတ်ဂှ်ရ သွက်သ္ဂောံကလိဂွံမာန်ဂှ် ဒးပတှ်ေကံကုသဵု ဇကုဇကုရဏောၚ်လေဝ် ညးစုက်လုက်ကဵု ရုၚ်ပွိုၚ်ဍုၚ် (အာမ်ဖေ) သခႅဠဗူရဳမွဲတၠဂှ် ဟီုဂးလဝ်ရ။ မွဲလ္ပာ်ဂှ် သွက်ကောန်င္ရာ်၊ ကွးဘာ ဒှ်မၞိဟ်ဍုင်သေံ ညးမဒှ်မိမကောန်ဍုင်မန်ဗၟာတအ်ဂှ် နွံကဵုၝာတ် (၁၀) သၞာံမ္ဂး ကေတ်ဏာစရင်ဒှ်မၞိဟ်ကောန်င္ရာ် ကေုာံ တင်နင်မဆက်စပ်ကဵု ၝာတ် (၁၀) သၞာံမိမတအ်ဂှ်တုဲ နူကဵုရုင်ပွိုင်ဍုင် (အာမ်ဖေ) တအ် တက်ကၠောန်ကဵုဒၟံင်ၝာတ်သေံကီုရောင် ဂွံတီကေတ်ရ။ ပ္ဍဲကဵုအလဵုအသဳသေံတအ် ကၠောန်သၠုင်ပ္တိုန်ကဵုဒၟံင်အဆံင်ၝာတ် ကုကောန်ဍုင်မန်ဗၟာ ပ္ဍဲရုင်ပွိုင်ဍုင်သခႅဠဗူရဳဝွံ ကောန်ဂကူမန်၊ ကရေင် ကေုာံ ဂကူတၞဟ်ဟ် လၟိဟ်ဗွဲမဂၠိုင် ပါလုပ်မံင်ရောင် ဂွံတီကေတ်ရ။ ကောန်ဂကူမန် စိုပ်ယူရောပ်တအ် ကၠောန်ဗဒှ်လဝ်သဘင်ဥတုကညင် ပ္ဍဲဍုင်နေဝ်တာလာန် စၟတ်အံင်ကွးဘာတန်သၠုင် သွာင်အလဵုအသဳ စှ်ေမံင်သၞာံအဆက်ဆက်ဂှ် ဗီုလဵုချပ်ဖန်အာရော WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.