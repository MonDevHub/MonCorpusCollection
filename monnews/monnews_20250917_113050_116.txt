Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ကောန်ဂကောံရီုဗၚ်ဟံၚ်ပြာ်မၞိဟ် လ္တူဍုၚ်မတ်မလီုတံ ဟွံဂွံတၞးပ္တိုန်ဂုဏ်စရာဲ အဆံၚ်ကၟိန်ဍုၚ် သွက်ညးရေၚ်တၠုၚ်ကဵုစေတနာ အခိၚ်ကာလကဝ်ဝေဒ်ဏံဏီ by ဌာန်ပရိုၚ်ဗၠးၜးမန် | Aug 7, 2020 | ပရိုၚ် | 0 comments ပ္ဍဲဘိုၚ်ရေၚ်တၠုၚ်လဝ် အခိၚ်ကာလ ကိုဝ်ဗေဒ် ၁၉ ဏံ တၞးပ္တိုန်ဂုဏ်စရာဲ ကာတ်ညးရေၚ်တၠုၚ်စေတနာ ကဆံၚ်ကၟိန်ဍုၚ် သွက်ကောန်ဂကောံညးမရေၚ်တၠုၚ်ဟံၚ်ပြာ်တံ၊ Volunteer တံတုဲ ပ္ဍဲဂကောံညးမရေၚ်တၠုၚ်ဟံၚ်ပြာ် ဍုၚ်မတ်မလီုတံဂှ် မွဲဂကောံမ္ဂး ဂွံလဝ် မွဲတၞးရရောၚ်ဂှ် ဂွံတီကေတ် နူကဵုဂကောံညးမရေၚ်တၠုၚ်ဟံၚ်ပြာ် ဗိုလ်ဗိုလ်ဝေန်ရ။ တွဵုရးဍုၚ်မန် ပ္ဍဲပွိုၚ်ဍုၚ် ၉ ပွိုၚ်ဍုၚ် ကာတ်ညးရေၚ်တၠုၚ်စေတနာ ကဆံၚ်ကၟိန်ဍုၚ် သွက်ဂကောံဟံၚ်ပြာ်ဂမၠိုၚ်ကဵု Volunteer တံ ဂိတုအဝ်ဂါတ် ၆ ဂှ် ပ္တိတ်ကဵုလဝ်တုဲ ပ္ဍဲဂကောံဟံၚ်ပြာ် ပွိုၚ်ဍုၚ်မတ်မလီု ၁၃ ဂကောံဂှ် သ္ဂောံဂွံလဝ် ကာတ်မွဲမွဲရရောၚ် ဂွံတီကေတ်ရ။ မၞိဟ်ပါလုပ်မံၚ် ပ္ဍဲဂကောံဟံၚ်ပြာ် ညးရေၚ်တၠုၚ်စေတနာတံဂှ် ညးမွဲလေဝ် ဟွံဂွံလဝ်ပုဟ်။ ပိုဲတံသၟာန် အုပ်ဓုပ်ပွိုၚ်ဍုၚ်မတ်မလီု ဂှ်တှ်ေ ဂကောံဟံၚ်ပြာ်တံတှ်ေ ညးတံကဵု ကာတ်မွဲရ၊ သှ်ေမံၚ် ညးရေၚ်တၠုၚ်စေတနာတၞဟ်တၞဟ်တံဂှ်တှ်ေ ညးတံကဵုဖအိုတ် ညးတံဟီုရ သာ်ဏံ ဥုဗိုလ်ဗိုလ်ဝေန် ပ္ဍဲကဵုမုက်လိက် Facebook ညးဗလးလဝ် Live ဂှ် ဂွံတီကေတ်ရ။ ပ္ဍဲကဵုဍုၚ်မတ်မလီု ဂကောံ Volunteer တံ၊ သမဂ္ဂကောန်ကွးဘာတံဂှ် ညးမွဲမ္ဂး ဂွံကၠုၚ်လဝ် ကာတ်တၞးပ္တိုန်ဂုဏ်စရာဲ ညးရေၚ်တၠုၚ်စေတနာ ကဆံၚ်ကၟိန်ဍုၚ် မွဲမွဲတုဲ ကောန်ဂကောံညးမရေၚ်တၠုၚ်ဟံၚ်ပြာ်တံ ဟွံဂွံဂှ် အောန်စိုတ်ဗွဲမလောန်ရရောၚ် ဥက္ကဌ ဂကောံညးမရေၚ်တၠုၚ်ဟံၚ်ပြာ် ကျာ်ဇၞး လၟိဟ် (၁၆) ဥူထောန်ယှိုဲ ဂးရ။ နူစၟတ်တဲ ဒဝ်အံၚ်သာန်သုကျဳ ဟွံမံက်ကၠုၚ်လဝ်ဏီဂှ် ပိုဲတံ စကၠောန်ကၠုၚ်လဝ် ပ္ဍဲလ္တူဏံဂှ် မုလေဝ်ဟွံမွဲကၠုၚ်ပုဟ်။ Volunteer တံ ဂွံဂှ်လေဝ် မိပ်မံၚ်စိုတ်ရ ဍေံတံလေဝ် ကၠောန်မံၚ်ကွေံကွေံရ။ စၞးဂကောံဂှ် ဂွံလဝ်မွဲတၞးရ၊ သွက်ပိုဲဂှ် မုဟွံဒှ်ကီုလေဝ် သွက်ကောန်ဂကောံတံဂှ် စိုတ်ဟွံခိုဟ်ရ သာ်ဏံ ညးဟီုရ။ ပ္ဍဲကဵုဍုၚ်မတ်မလီု အခိၚ်ကာလ ကိုဝ်ဗေဒ် ၁၉ ဏံ ညးဘိုၚ်ရေၚ်တၠုၚ်လဝ်ဂှ် သွက်သမဂ္ဂကောန်ကွးဘာကဵု ကေၚ်ကာသၟတ် Volunteer ဂှ် ၈၃ ကာတ်၊ သွက်ဂကောံညးမရေၚ်တၠုၚ်ဟံၚ်ပြာ်တံဂှ် ၁၂ ကာတ် သ္ဂောံပ္တိတ်ကဵုလဝ်ရရောၚ် ဂွံတီကေတ် နူဌာနပရေၚ်အုပ်ဓုပ်နာနာ ပွိုၚ်ဍုၚ်မတ်မလီု ရ။ သ္ကိုပ်စၞောန်ပ္ညုၚ် ဥူဝေလေန်ထောန်ဂှ် သွက် Volunteer ကဵု ဂကောံညးမရေၚ်တၠုၚ်ဟံၚ်ပြာ်ဂှ် နူညးရေၚ်တၠုၚ်ဟံၚ်ပြာ်တံ အာတ်လဝ်ခံက်အၚ် ၜါဂကူရ၊ သွက် Volunteer တံဂှ်တှ်ေ စုတ်လဝ် ညးမကၠောန်မံၚ် သၟဝ်ဂကောံမွဲမွဲတုဲ သွက်ဂကောံညးမရေၚ်တၠုၚ်ဟံၚ်ပြာ် တံဂှ်တှ်ေ ဍေံစှ်ေကၠုၚ် ကဵုယၟုဂကောံရ သာ်ဏံ ညးဟီုရ။ ဂိတုအဝ်ဂါတ် ၆ ဂှ် လၟိဟ်မၞိဟ် ၜိုတ် ၄၀၀ တၠ သ္ဂောံကလေၚ်ပ္တိုန်လဝ်စရၚ် ပ္ဍဲကဵုဂကောံအလဵုသဳတံတုဲ သွက်ဂကောံညးမရေၚ်တၠုၚ်ဟံၚ်ပြာ် ဍုၚ်မတ်မလီုဂှ် ကလေၚ်ကၠောန်သ္ပအာကဵုပၠန်ရရောၚ် ဂွံတီကေတ်ရ။ မၞိဟ်ယဲကဝ်ဝေဒ် တိုန်မံၚ်ရုၚ်ဂဥုဲဍုၚ်မတ်မလီုဂှ် အကာဲအရာပရေၚ်ထတ်ယုက်ခိုဟ်မံၚ်ရောၚ် ဂး ဘာကောန်ဂကူမန် နွံမံၚ်ပ္ဍဲတိဍာ်ဗော်ဍုၚ်မန်တၟိတံဂှ် စပံက်အာကၠာဏောၚ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.