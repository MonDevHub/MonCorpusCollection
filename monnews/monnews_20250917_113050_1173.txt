Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ သွက်ဂွံဂွံအခေါင် ပရေင်ပူဂဵုတုဲ မၞိဟ်လုပ်ဗ္ဒဗ္ဒာဲ ပံင်ကဵုကမ္မယှေန်ပၞာန် ဂၠိုင်ကၠုင် by ဌာန်ပရိုၚ်ဗၠးၜးမန် | Aug 4, 2025 | ပရိုၚ် | 0 comments ပ္ဍဲကဵုအကာဲအရာပရေင်ဍုင်ကွာန်ကာလတ္ရဲဏအ်ဝွံ သွက်ဂွံဂွံအခေါင်အရာ ပရေင်ပူဂဵုတုဲ မၞိဟ်လ္ၚဵုလုပ်ပံင်ဗ္ဒဗ္ဒာဲ ကဵုကမ္မယှေန်ပၞာန်ဂၠိုင်ကၠုင်မံင်ရောင် ဂကောံဒပ်မင်ကင်ကွာန် နူတွဵုရးဍုင်မန်မွဲတၠ ဟီုထ္ၜးရ။ သွက်ဂွံဗလးကဵုအခေါင် ဗလးကဵုပရေင်ဒးယိုက်ဂၠေင်ပၞာန်ဗၟာကီု၊ သွက်ဂွံရပ်စပ်သုင်စောဲကွဳစက် လိုင်ဇြေန်ဟွံမွဲ without ဂှ်ကီု နာနာသာ်ဂှ် သွက်ဂွံဂွံအခေါင်ပူဂဵုတုဲ ညးဍုင်ကွာန်လ္ၚဵု လုပ်ပံင်ဗ္ဒဗ္ဒာဲကၠုင်ကဵု ကမ္မယှေန်ပၞာန်နွံရ။ မွဲကာလဍေံကေတ်ကောန်ပၞာန်တေင်ကၠုင်ဏံကီု မွဲအဆက်ဂှ်တှ်ေ ဍေံရပ်ကရေပ်ဂရတ်တိုန် ကာကွဳစက်ဂှ်ကီုဂှ် မၞိဟ် ပံင်လုပ်ဗ္ဒဗ္ဒာဲကၠုင်ကဵု ကမ္မယှေန်ပၞာန်တအ် ဒှ်ကၠုင်၊ လုပ်ပံင်ဗ္ဒဗ္ဒဟီုဂှ် မုဍေံစကာဂွံတှ်ေ ဒုင်စကာကဵုဍေံ လုပ်ဂကောံ သၟဝ်ဍေံမွဲမွဲသာ်ဟာ၊ လုပ်ဂကောံဗတိုက်သရိုဟ်ရဲဒစဵုဒစးဒေသဟာ ဗီုဏံ မၞိဟ်လ္ၚဵုဂှ် ဍေံဒှ်ကၠုင် သာ်ဝွံ ဂကောံဒပ်မင်ကင်ကွာန်ဂှ် ဟီုထ္ၜးရ။ အခိင်ကမ္မယှေန်ပၞာန်ဗၟာတအ် သၠုင်ပတိုန်အသိင် ပရေင်ဍုင်ကွာန် ပရေင်ပၞာန်သွာင်ညးတအ်ဏံဂှ် မွဲလ္ပာ်ဂှ် ကရေပ်ဂ ရတ်ညးဍုင်ကွာန်တအ် ပရေင်ကေတ်ကောန်ပၞာန်ဂှ်ကီု၊ ရပ်စပ်စၟဳစၟတ် ညးဍုင်ကွာန်တအ် ဟွံမွဲကဵုသၞောဝ်ဓဝ်တေင် ဂြတ်ဂှ်ကီု၊ ရပ်စပ်ကၟာတ်လဒဵုကၠုင် ပရေင်သုင်စောဲကွဳစက်ယာန်ဂှ်ကီု နဲနာနာသာဂှ် ကရေပ်ဂရတ်တေင်ကၠုင်ရ။ ညးဍုင်ကွာန်ဟွံဗက်စလ္ပာ်ဍေံ(ကမ္မယှေန်ပၞာန်)ဂှ်တှ်ေ ဍေံရပ်စပ်ကရေပ်ဂရတ်တိုန်ဏောင်၊ လုပ်ပံင်တောဲကဵုဍေံ တှ်ေ ဍေံကဵုအခေါင်အရာပူဂဵုဏောင် ဗီုဏံ ဍေံပံက်ကၠုင်ကဵုဂှ် မၞိဟ်လ္ၚဵု ညာတ်သာၝဏံတုဲတှ်ေ လုပ်ကၠုင်ဍေံနွံ၊ လ္ၚဵုဂှ် တှ်ေ သီုကဵုဍေံကဵုလဝ် လွဟ် နွံမံင်၊ အခေါင်ပူဂဵုတၟေင်လေဝ် ဍေံကဵုလဝ်တှ်ေ မၞိဟ်တအ်ဂှ် ဗီုလဵုဟီုဟီုရ ဍုဟ်လေဝ် ဒး ဆာန်ဂှ်ရ ဂကောံဒပ်မင်ကင်ကွာန်ဂှ် ဆက်ဟီုထ္ၜးရ။ မွဲကာလကမ္မယှေန်ပၞာန်တအ် သၠုင်ပတိုန်အသိင်ပရေင်ဍုင်ကွာန် ပရေင်ပၞာန်တုဲဂှ် မွဲလ္ပာ်ဂှ် ကရေပ်ဂရတ်ဂၠိုင်တိုန်၊ မွဲလ္ပာ်ဂှ် စန်ဒက် ညံင်ဂွံပံင်တောဲကၠောန်ကမၠောန် မွဲကရောံကုကမ္မယှေန်ပၞာန်တအ်တုဲ ပံက်ကဵုကၠုင်အခေါင်အရာ ပရေင်ပူဂဵု ကိစ္စဗလးကဵုအခေါင် နူဒးကေတ်တာလျိုင်ယိုက်ဂၠေင်ပၞာန်ဂှ်ကီု၊ ကဵုအခေါင်ဍိုက်သုင်စောဲကွဳစက်ယာန် လိုင်ဇြေန်ဟွံမွဲဂှ်ကီု နွံကၠုင်ရ။ နကဵုညးဍုင်ကွာန်တအ် ညံင်ဂွံလုပ်ဗ္ဒဗ္ဒာဲပံင်တောဲကၠုင်ကဵု ကမ္မယှေန်ပၞာန်တအ်ဂှ် ပံက်ကၠုင်ဂကောံသွက်ဂွံပံင်တောဲ ကၠောန်ကမၠောန် သၟဝ်လစှ်ေကမ္မယှေန်ပၞာန် သွက်ဂွံဗတိုက်သရိုဟ် ဂကောံပၠန်ဂတးတအ် ဂၠိုင်ကဵုဂကောံတုဲ မၞိဟ်ပါ လုပ်ဗ္ဒဗ္ဒာဲပံင်တောဲတအ်ဂှ် ကၠောန်ကဵုတၞးလိက်ထံက်ဂလာန်၊ တၞးကာဒ်စၟတ်သမ္တီတၟေင်တုဲ ဗလးကဵုအခေါင် ဒးကေတ် တာလျိုင်လုပ်သ္ပပၞာန်ကီု၊ ကဵုအခေါင်ဍိုက်သုင်စောဲကွဳစက်ယာန် လိုင်ဇြေန်ဟွံမွဲကီု၊ အခေါင်ပူဂဵုတၟေင် နာနာသာ်ဂှ် ကဵု ကၠုင်အခေါင်အရာတုဲ ညးဍုင်ကွာန်ဓမ္မတာလ္ၚဵုတအ်လေဝ် လုပ်ပံင်တောဲဗ္ဒဗ္ဒာဲမွဲကရောံကုကမ္မယှေန်ပၞာန် နွံကၠုင်မံင် ရောင် ဂွံတီကေတ်ရ။ တၠဒါန်သွက်ဂွံထပိုတ်ဩန်ဒါန်ကဝက်ဒှ်မံင်ဂးတုဲ အစာဂမၠိုင် ဒှ်ဂဝိင်ကဵု ပွမကုတ်ဖအောန်ဖျေံ ဩန်ထံက်ပင် ကမ္မယှေန်ပၞာန်တအ် ပလေဝ်ပလေတ်ကၠုင် သွက်ပေါဲရုဲမာဲဂှ် ဂကောံရေင်တၠုင်ကဵုပညာ စပ်ကဵုပေါဲရုဲမာဲတအ် မုချဳဒရာင်ဟွံမွဲဏီ WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.