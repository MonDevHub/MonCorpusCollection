Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ အစဳဇန် ရပ်သီကွဳစက်ယာန် ဟွံဒေါံဏီတုဲ ကွဳလိုန်ဓာတ်လိုၚ်ဇြေန် ၚုဟ်က္ဍၚ်တိုန်ဟွံသာ by ဌာန်ပရိုၚ်ဗၠးၜးမန် | Aug 27, 2025 | ပရိုၚ် | 0 comments အစဳဇန် ရပ်သီကွဳစက်ယာန်ဂှ် ဆက်ရပ်မံၚ်ဖိုဟ်တုဲ ကွဳလိုန်ဓာတ်မၞုံကဵုလိုၚ်ဇြေန်တအ် ၚုဟ်က္ဍၚ်တိုန်အာ ဟွံသာရဂှ် ဂွံတီကေတ် နူညးသွံရာန်ကွဳလိုန်ဓာတ်တအ်ရ။ နူကဵုပၞာန်သီအဝဵု သၞာံ (၂၀၂၁) တုဲ မွဲအလန်လေဝ် ဟွံပံက်ကၠောန်ကဵု လိုၚ်ဇြေန် ကွဳလိုန်ဓာတ်ဏီတုဲ ကွဳလိုန်ဓာတ်လိုၚ်ဇြေန် နွံမံၚ်တုဲတုဲတအ်ဂှ် ၚုဟ်က္ဍၚ်တိုန်အာ ဟွံသာလးလးရ။ နူကဵုဍေံရပ်ကွဳလိုန်ဓာတ် (ဝစ်တောက်) တုဲတှ်ေ ကွဳလိုန်ဓာတ်လိုၚ်ဇြေန်နွံတအ်ဂှ် ၚုဟ်က္ဍၚ်သၠုၚ်တိုန်အာ၊ လၟုဟ် ဍေံရပ်ဟွံဒေါံဏီဖိုဟ်တှ်ေ ကွဳလိုၚ်ဇြေန်တအ်ဂှ် ထပ်က္ဍၚ်တိုန်အာပၠန်၊ ကွဳဝေပ် wave လိုၚ်ဇြေန်လတ်ညိတှေ် (၁၀၀) ကိုဋ်ပြၚ်အာယျ သာ်ဝွံ ညးသွံရာန်ကွဳလိုန်ဓာတ် နူမုဟ်ဍုၚ်မွဲတၠ ဟီုထ္ၜးရ။ အစဳဇန် ရပ်သီကွဳစက်၊ ကွဳလိုန်ဓာတ်ဂှ် ဆက်တုဲစၟဳစၟတ် ရပ်စပ်မံၚ်ဖိုဟ်ဂှ်ရ ကွဳလိုန်ဓာတ်မၞုံကဵုလိုၚ်ဇြေန် ကၠောန်လဝ်တုဲတုဲတအ်ဂှ် ဂွံၚုဟ်ခိုဟ်တုဲ ဗက်သွံရာန်မံၚ်ညးသ္ကအ်အိုတ်ရ။ နူကဵုအစဳဇန် ရပ်သီကွဳစက်၊ ကွဳလိုန်ဓာတ် ကတဵုဒှ်ကၠုၚ်တုဲ ကွဳလိုန်ဓာတ်လိုၚ်ဇြေန် နွံၚုဟ်အကြာ (၇၀) ကိုဋ်ဂှ် ထလာ်တိုန်အာ အကြာ (၁၀၀) ကိုဋ်ကဵု (၁၀၀) ကိုဋ်ပြၚ် ဒှ်မံၚ်ရ။ ကွဳလိုန်ဓာတ် ဝေပ်အာၚ် wave I 125 မဝ်ဒါ 2019 မွဲဖ္ဍိုက်ဂှ် ဒှ်အာ (၁၀၀) ကိုဋ်ပြၚ်အာယျ၊ မဝ်ဒါ သဝ်ညိ ကွဳပရေံညိတှ်ေ ၚုဟ်သၟဝ် (၁၀၀) ဂွံ၊ တော်ကဵုသၞာံတုဲကၠုၚ်တေံတှ်ေ ကွဳ မဝ်ဒါ အကြာ (၂၀၁၈ -၂၀၁၉) တှေ် ၚုဟ် က္ဍၚ်တိုန်အာ အကြာ (၃၀) ကိုဋ် ကဵု (၂၀) ကိုဋ်ပြၚ် ဒှ်မံၚ် သာ်ဝွံ တၠဆေၚ်ပဠေဝ်ကွဳလိုန်ဓာတ်ကဵု သွံရာန် နူဍုၚ်ဇြပ်ဗုမွဲတၠဂှ် ထပ်ဟီုရ။ ကိုန်စဳဇန် ရပ်သီကွဳစက်ယာန်တုဲမ္ဂး တၠဆေၚ်သွံရာန်ကွဳလိုန်ဓာတ်တအ် စၟဳမံၚ် သွက်ဂွံ ပံက်ကၠောန်ကဵု လာၚ်ဇြေန်နွံရောၚ် ထေၚ်ခယျလဝ်နွံကီုလေဝ် ကိုန်အစဳဇန် ရပ်သီ ကွဳစက်ယာန်ဏံဂှ် ဒဵုကဵုကာလလဵု ဆက်ရပ်အာဂှ် ညးလဵုလေဝ် ဟီုဟွံဒးရ။ ဟိုတ်နူကိုန်စဳဇန် ရပ်သီကွဳစက်ယာန် လအ်ဂၠိၚ်သ္ၚောဲဂှ်တုဲ ကွဳလိုန်ဓာတ်မၞုံကဵုလာၚ် ဇြေန်တြေံတြေံတအ်ဂှ်ရ သွံရာန်ခိုဟ်မံၚ်တုဲ ၚုဟ်လေဝ် က္ဍၚ်သၠုၚ်တိုန်အာဟွံသာရောၚ် ဂွံတီကေတ်ရ။ ညးဍုင်ကွာန်ဒေသဍာ်ဗု ၇၀၀ တၠပြင် ပါဲဒဴဘဲပၞာန် စိုပ်မံင်တိဍာ်အုပ်ဓုပ် ခရိုင်ထဝါဲ ဗော်ဍုင်မန်တၟိ ဒုဟ်ရာဇာဝတ်နွံဂၠိုင် ဂလိုင်လဵုကီုလေဝ် ဟွံဒးဒုင်ဒုဟ်ဒဏ် စဵုကဵုဘဝပၠိုတ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.