Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ပ္ဍဲပေဲါရုဲမာဲဏံ ဗော်ညဳသၟဟ်မန် ဒးဂစာန်တၟာဂလိုၚ်ဏီ by ဌာန်ပရိုၚ်ဗၠးၜးမန် | Aug 20, 2020 | ဂလာန်ညးဒါန်လိက်, ပရိုၚ် | 0 comments တ္ၚဲဏံ ဗော်ညဳသၟဟ်မန်ဂှ် ဒှ်အာဗော်သ္ပစၞးကောန်ဂကူမန် အတိုၚ်ခမဳသၚ်၊ ညးဍုၚ်ကွာန်တံ စၟဳစလဝ်၊ အလုံသၟာပရေၚ်ဍုၚ်ကွာန်တံ ဒှ်အာမွဲဇြဟတ်ဂှ်တုဲ ဒးမိပ်တဴစိုတ် ဗွဲမလောန်ရ။ ဟိုတ်နူကဵု ဗော်ဒှ်အာမွဲတုဲ အလုံညးဍုၚ်ကွာန်ဂကူမန်တံ ထံက်ဂလာန်ရ။ ဂကူမန် အပ္ဍဲဍုၚ်မန်သၟးဟွံသေၚ်၊ ဂကူမန်ပ္ဍဲဍုၚ်သေံ သီုကဵု မန်ဍုၚ်သအာၚ်တံ ထံက်ဂလာန်ကၠုၚ် ဂြုဂြုဂြီုဂြီုနွံရောၚ်။ ဆဂး အကြာဏံ ပရေၚ်ဆိုအ်ဗ အခက်အခုဲတံနွံရ။ ဗော်ညဳသၟဟ်မန်ဟီုဂှ် နကဵုဇြဟတ် (၃) သွာၚ်တံ ပံၚ်ကောံလဝ်ရောၚ် က္ဍိုပ်သ္ကိုပ်အဆံၚ်လတူတံ ညာတ်လဝ်သာ်ဂှ်ရ။ ဇြဟတ်နူကဵုဗော်အလုံဒေသ၊ ဇြဟတ်နူကဵုဗော်ကောန်ဂကူမန်၊ ဇြဟတ်နူကဵုသွာၚ်ဂကောံမဟာဇန် အပံၚ်ဇြဟတ်ရာမညဂးတုဲ လညာတ်ဏံ သှေ်ဇးဒၟံၚ်ဏီတုဲ ယဝ်ရညးဍုၚ်ကွာန်တံ ရံၚ်အာလ္ပာ်မ္ၚးမ္ဂး ဗော်ဂှ် ဒှ်အာမွဲကီုလေဝ် ဇေတ်တ် လ္ပာ်အပ္ဍဲဂှ် ဒးပညဳပညပ်ညးသကအ်နွံရ။ ဆဂး ဟီုမွဲလ္ပာ်ပၠန်တှေ် ဗော်ညဳသၟဟ်မန်ဂှ် ဒၟာနူကဵု ပံၚ်ကောံဂွံလဝ်ညးသကအ် ဟွံပေၚ် (၂) သၞာံ ခိုဟ်ဟ်ဏီတုဲ ဂွံၜိုတ်ဏံဂှ် ဒးထိုၚ်သးရောၚ် ဟီုစဂွံရ။ နူကဵုဗော်ညဳသၟဟ်မန် ကေတ်လညာတ်ကောန်ဗော် အပ္ဍဲကဵုဒေသပွိုၚ်ဍုၚ်တေံတုဲ ကဵုရုဲစှ်ပတိုန် ညးစၞးအလံၚ်မာတ်ဟီုဂှ် ဒှ်အၚ်္ဂလက်သန်ခိ်ုဟ် အရာဇၞော်ပၟဝ်ပတိုန် ဒဳမဝ်ကရေဇြဳရ။ ဆဂး မွဲလ္ပာ်ပၠန်ဂှ် ရပ်ထိၚ်ထောံ နူအဆံၚ်လတူတုဲ ကၟာတ်လဒဵုထောံ ညးစၞးဒးဒုၚ်ရုဲစှ်ပတိုန် နူကဵုအဆံၚ်ပွိုၚ်ဍုၚ်ဂှ် ဒှ်အာ ဗဟဵုရပ်ဇုက်ပေၚ်ၚ်ပၠန်တုဲ ညးဒေသတံ ဟွံပေၚ်စိုတ်ရ။ ဟိုတ်နူဏံတုဲ ဍေံဒှ်အာ အခက်အခုဲ သွက်ညးမကဵုမာဲ ပ္ဍဲကဵုပွိုၚ်ဍုၚ်ရေဝ် (သၟဝ်ကျာ) ကဵု ပွိုၚ်ဍုၚ်ကျာ်မြဟ်တံ ဒှ်မာန်ရောၚ်။ တ္ၚဲဏံ ဟိုတ်နူဗော်ညဳသၟဟ်မန် ဒှ်အာဗော်မန်မွဲ သ္ပစၞးအလုံဂကူမန်တံရောၚ် ဟီုကီုလေဝ် အထေၚ်သောဲ လတူဗော်မွဲလ္ပာ်တေံ ဟွံဂွံသက်က်ရောၚ်။ ပ္ဍဲကဵုတိဍာ်မန်ဂှ် အသိၚ်ညးတံ သှေ်ဇးဒၟံၚ် တၟာဂလိုၚ်ဏီရောၚ်။ ညးဍုၚ်ကွာန်ဂကူမန်၊ ဆီမဇမန် ကေုာံ ဂကူတၞဟ်ဟ်တံ ဟွံထေၚ်ဇၞော် လတူဗော်မန် လတူအလံၚ်မာတ်မန်တံ ဏီရ။ ဗော်ညဳသၟဟ်မန် ဇၞးကီုလေဝ် ဂွံကဵုသ္ဂုတ်သွာတ် ဖန်ဇန်အတိုၚ်အလုံမွဲ သ္ဂောံပြံၚ်သၠာဲဂှ် ဍေံဒှ်ဟွံမာန်ဏီရောၚ် ညးတံညာတ်ကေတ်သာ်ဂှ်တုဲ ဟွံကဵုမာဲ ကုဗော်မန်ဏီရ။ ညးတံဂှ် အထေၚ်ဇၞော်ဒၟံၚ်ကဵု ဗော်ဇၞော်ဇၞော်တံမံၚ်ဏီတုဲ ဆက်ကဵုမာဲဗော်ဇၞော်ဇၞော်တံ ဒှ်မာန်ရောၚ်။ ညံၚ်ဂွံဂွံဆန္ဒမာဲညးတံဂှ် နကဵုဗော်ညဳသၟဟ်ဂှ် ဒးဂစာန်ဒၟံၚ် နဲနာနာသာ်ဏီရောၚ်။ မွဲသာ်ပၠန်ဂှ် စပ်ကဵုဆန္ဒမာဲ သၟာကမၠောန်တံရ။ ပ္ဍဲအခိၚ်သၟာကမၠောန်မန်ပိုဲ အာကၠောန်စဒၟံၚ် ပ္ဍဲဍုၚ်သေံ လၟိဟ်ဂၠိုၚ်ကဵုကိုဋ်တံ သွက်ဂွံလုပ်ကဵုမာဲ ပ္ဍဲပေဲါရုဲမာဲ ဂိတုနဝ်ဝေမ်ဗာဏံ ဟွံချိုတ်ပၠိုတ်ကီုလေဝ် သၟာကမၠောန်မဆုဲပြံၚ် စိုပ်ဒၟံၚ် အပ္ဍဲဍုၚ်မန် လၟိဟ်မၞိဟ် ဗၞတ် (မွဲ) ကိုဋ်ဂှ်မ္ဂး အခေါၚ်စုတ်မာဲ ပ္ဍဲတွဵုရးဍုၚ်မန်နွံရောၚ်။ ဆန္ဒမာဲတံဏံဖအိုတ်ဂှ် ဒှ်သွက်ဗော်ညဳသၟဟ်မန် ဟွံသေၚ်သက်က်ရောၚ်။ မွဲအခိၚ်တေံ နကဵုအစဳဇန် အလဵုအသဳတွဵုရးဍုၚ်မန် (သစ္စာစီမံချက်) တုဲ ကၠောန်လဝ်ကဵု လိက်စၟတ်သမ္တီကောန်ဍုၚ် အပ္ဍဲတွဵုရးဍုၚ်မန်တုဲ မံၚ်ပ္ဍဲတွဵုရးဍုၚ်မန်ဂွံ၊ ကဵုမာဲပ္ဍဲတွဵုရးဍုၚ်မန်လေဝ် ဂွံရောၚ်။ အကြာဏံ ပရေၚ်စန်ဒက် ဗော်ဇၞော်ဇၞော်တံလေဝ် စိုပ်ကၠုၚ်တိဍာ်မန်တုဲ ကၠုၚ်စန်ဒက် ဇၞော်ကဵုဇြဟတ်ရောၚ်။ အပ္ဍဲကဵုအကာဲအရာဏံဂှ် ဗော်ညဳသၟဟ်မန် ဒးဒုၚ်ဒဝ်ရောၚ်။ ဂကူမန် ညးမဝိဝိၚ်ဒၟံၚ်တံ ဒးဒုၚ်စန်ဒက် ဏာမာန်ရောၚ်။ ဟိုတ်ဂှ်ရ ပွိုၚ်ဍုၚ်ညးကဵုညး ညးမစန်ဒက်ပေဲါရုဲမာဲတံ သွက်ဂွံဖျေံအာဒၞာဲဝဲါ ဗီုပြၚ်တုဲ စန်ဒက်ဂကူမန်တံ လၟိုန်ကာလညိ။ ပရိုၚ်သဇိုၚ်ဍာံပြဂှ် ကဵုညးတံညိ။ မန် ညံၚ်ဂွံကဵုကုဗော်မန်တုဲ ဒှ်အလဵုအသဳကီုဒှ် ဒှ်ဗော်ဒစဵုဒစးကီုဒှ် သာ်လဵု ကၠောန်ၜိုတ်အာ ပရေၚ်ဂကူ၊ ရေၚ်တၠုၚ် ဒတုဲဖဵုဂကူရောဂှ် ဟီုစန်ဒက် ကၠးကၠးမးမးညိ။ ပ္ဍဲကဵုတ္ၚဲရုဲမာဲပၠန်လေဝ် သွက်ဂွံကဵုမာဲဖအိုတ်မာန်ဂှ် ထေက်ကဵု ဒးဖတိုက်ဖအောဝ်ရောၚ်။ ကာလဂှ်မ္ဂး ဆန္ဒမာဲညးဍုၚ်ကွာန်တွဵုရးမန်ဂှ် စိုပ်ပ္ဍဲဗော်မန်ရောၚ်။ သြန်ထံက်ပၚ် သွက်ညးနွံပဋိသန္ဓိတံဂှ် တၞးကာဒ်ကောန်ဍုၚ် ဟွံမွဲလေဝ် ကဵုအာဏောၚ် စရာဲဍာ်ဒကေဝ်က္ဍိုပ်သ္ကိုပ် မ္ဒးမၞုံထေက် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.