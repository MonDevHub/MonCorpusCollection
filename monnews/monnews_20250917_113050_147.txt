Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ဟိုတ်နူဒှ်အာအခိၚ် COVID-19 တုဲ ကောန်သၟိၚ်ဗြဴလ္ၚဵုတအ် ပြံၚ်လှာဲအာကမၠောန်နွံကီု by ဌာန်ပရိုၚ်ဗၠးၜးမန် | Aug 11, 2020 | ပရိုၚ် | 0 comments ပ္ဍဲကာလလၟုဟ် ဟိုတ်နူကဵုဒှ်မံၚ်ယဲကိုဝ်ဝေဒ် (၁၉) ဂှ်ရ ကောန်သၟိၚ်ဗြဴလ္ၚဵုတအ် ဒှ်အခက်ခုဲတုဲ ပြံၚ်လှာဲအာကမၠောန်လေဝ်နွံမံၚ်ကီုဂှ် ကောန်သၟိၚ်ဗြဴ မိမဥ္ဇူ ဟီုသာ်ဝွံရ။ ကောန်သၟိၚ်ဗြဴလ္ၚဵုဂှ်တှ်ေ ပြံၚ်အာကမၠောန် ကမၠောန်မ္ၚးနွံတှ်ေကၠောန်၊ ဂွံတိတ်အာနူဘဝကောန်သၟိၚ်ဗြဴဂှ်ဟွံသေၚ်။ ကာလလှ်ေပေါဲဂွံတှ်ေ ကလေၚ်လုပ်ဇာတ်ပၠန် သာ်ဝွံ ကောန်သၟိၚ်ဗြဴမွဲတၠ မိမဥ္ဇူ ဂးရ။ လၟုဟ်ဟိုတ်နူကဵုယဲဏံ ဟွံဂွံလှ်ေပေါဲဂှ်မွဲသာ်တုဲ ကာလကလေၚ်လှ်ေပၠန်မ္ဂး လ္တူကောန်သၟိၚ်၊ ကောန်သၟိၚ်ဗြဴ၊ သၟာကမၠောန်တံသီုဖအိုတ်ဂှ် အ္စာဇာတ်တအ် လ္ပနုက် စရိတ်ဂၠိုၚ်ဂှ်လေဝ် ညးတံအာတ်မိက်လဝ်ရ။ ဒှ်မာန်တှ်ေအ္စာဇာတ်ဂှ် မိက်ဂွံကဵုကေတ်တာလျိုၚ်ပေၚ်ၚ်။ ယဝ်ခါရ ဒးကလေၚ်လှ်ေပေါဲဏောၚ်တှ်ေ လ္ပနုက်စ လ္တူကောန်ကမၠောန်ဇကုဂၠိုၚ် နုက်ထောံတှ်ေ ပ္ဍဲပိုဲဏံမုလေဝ်ဟွံသှ်ေရ သာ်ဝွံ ကောန်သၟိၚ်ဗြဴ မိမဥ္ဇူ ဂးရ။ သၞာံတုဲတုဲတေံ အခိၚ်ဏံဂှ် စတေက်မံၚ်ဇာတ်ယျကီုလေဝ် လၟုဟ်ဟို်တ်နူကဵုယဲဏံဂှ် လ္ဇုဲမံၚ်ညိတုဲ ပေဲါဇာတ်ကောန်သၟိၚ်သိုက်ဟံသာ က္ဍိုက်လဝ်က္ဍိုပ်ဇာတ်သၟိၚ်ဟံသာဂှ် ဂိတုဏံအိုတ်မ္ဂး ကၠောန်ပတိတ်အာလလောၚ်ပဝ်သတာတံရောၚ် ကောန်သၟိၚ်သိုက်ဟံသာ ဟီုဂးလဝ်သာ်ဝွံရ။ ဒှ်အာကဵုအခိၚ်ကိုဝ်ဝေဒ်တုဲ ဒးကၟာတ်ကမၠောန်။ အဓိကဂှ်တှ်ေ ကမၠောန်ရဲဗဒဗဒါဲစဂကောံဂှ်တှ်ေ ဍေံတှ်ခက်ခုဲညိ၊ တုဲပၠန် အ္စာဇာတ်တံဂှ် ပေါဲလီုအာပွိုၚ်ၜါဂိတု၊ ပိဂိတုတှ်ေ ယအ်အာဟွံသာပုဟ်၊ မၞိဟ်လ္ၚဵုဂှ်တှ်ေ ကမၠောန်တၞဟ်ဟ်ဟွံမွဲတှ်ေ နွံကမၠောန်ပေါဲဏံမွဲဓရ်ရတှ်ေ လှုဲစဏံဂှ်ဗဂေတ်ဟွံဂွံ ဒှ်အခက်ခုဲ သာ်ဝွံ ကောန်သၟိၚ်သိုက်ဟံသာ ဂးရ။ ဟိုတ်နူကဵုယဲကဝ်ဝေဒ်တုဲ အခိၚ်ကာလပေဲါဇာတ်တံ ဂွံလှ်ေဂၠိုၚ်ဂှ် ဒးဒေံါဇူထောံ ပွိုၚ် (၃) ကီု သၟာကမၠောန်ဇာတ် ပ္ဍဲတွဵုရးဍုၚ်မန် လၟိဟ်ကဵုလ္ၚီတံ ကမၠောန်ကၟိတ် ဒးဆောံလေၚ်အာရောၚ်။ ပ္ဍဲကဵုသၞာံ ၁၃၈၀ ဂျောန် (၂၈) ဂှ် ဒက်ပ္တန်လဝ်ဂကောံဇာတ်မန် နွံကီုလေဝ် နကဵုဂကောံလုပ်သၞောဝ်အဆံၚ်ကၟိုန်ဍုၚ်ဂှ် ဒးသ္ပမံၚ် Register သၟဝ်ဂကောံတၠပညာဇာတ် တွဵုရးဍုၚ်မန်ဏီရောၚ် ဂွံတီကေတ်ရ။ မၞိဟ်ယဲကဝ်ဝေဒ် တိုန်မံၚ်ရုၚ်ဂဥုဲဍုၚ်မတ်မလီုဂှ် စၟဳစၟတ်အလန်ဒုတိယ ဟွံဆဵုစၟယဲရ ဂး ဟိုတ်နူကဵုယဲကပ်ကဝ်ဝေဒ်ဏံ ညးရာန်တေန်ဍာ (Tender) ရပ်ကဂှ် အောန်စှ်ေမံၚ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.