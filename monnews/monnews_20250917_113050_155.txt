Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ဂကောံကဵုပညာမာဲ (CAFFE) တံ ပက်တန်ဗ္တောန် နဲကဲစုတ်မာဲ အဆံၚ်သ္ပအ္စာ ပ္ဍဲရုၚ်ဗော်ညဳသၟဟ်မန် ပွိုၚ်ဍုၚ်ဇြပ်ဗု by ဌာန်ပရိုၚ်ဗၠးၜးမန် | Sep 16, 2020 | ပရိုၚ် | 0 comments မိလတိုပ်ဗု၊ သေပ်တေမ်ဗာ ၁၄၊ ၂၀၂၀ ဂကောံစဳပျးဖေါအ်ဗြေဝ်မဟာဇန်မန်၊ ဂကောံကောန်ဟံသာ၊ ဂကောံသၟတ်မန်လညာတ်တၟိ (MYPO) ၊ ဂကောံ ဌာန်ဒတန်အခေါၚ်အရာမၞိဟ်ပ္ဍဲဍုၚ်မန် (Human Rights Foundation of Monland) (၄) ဂကောံတံ ပံၚ်ကောံဂှ် ဒုၚ်ယၟုဂကောံ (CAFFE) တုဲ ပံက်တန်ဗ္တောန်လညာတ်ပညာကဵုမာဲ အဆံၚ်သ္ပအ္စာ ပ္ဍဲရုၚ်ဗော်ညဳသၟဟ်မန် ပွိုၚ်ဍုၚ်ဇြပ်ဗု ပွိုၚ် (၃) တ္ၚဲရ။ တန်ဗ္တောန်ကဵုလညာတ်ပညာ နဲကဲစုတ်မာဲဝွံ စပတံနူဂိတုသေပ်တေမ်ဗာ (၁၂-၁၃-၁၄) ဂှ် ပံက်ဏာ ပွိုၚ် (၃) တ္ၚဲတုဲ ကွးဘာတိုန်လ္ၚတ်လဝ်ဂမၠိုၚ်တံ သွက်ဂွံကလေၚ်ဖျေံကဵုတန်ဗ္တောန် ပ္ဍဲကဵုအဆံၚ်ကွာန်ဂမၠိုၚ်ပၠန်ရ။ တၚ်ရန်တၟံ ဂွံပံက်တန်ဗ္တောန်ဏံဂှ်တှေ် ရန်ကဵု သွက်ညးဍုၚ်ကွာန်တံ ဂွံစုတ်မာဲကဵု ဗော်မန်ပိုဲမာန်၊ မူဟိုတ်ဒးစုတ်မာဲဗော်မန်ရော၊ မမာဲဗီုလဵုဂှ် ဒှ်မာဲခိုၚ်/မာဲပဲါရောဂှ် ညံၚ်မိမညးဍုၚ်တံ ဂွံတီကၠိုဟ်အာ ရန်တၟံသာ်ဏံ၊ တုဲပၠန် တန်ဗ္တောန်ပိုဲဏံတုဲတှေ် အ္စာတိုန်လဝ်တန်ဗ္တောန်တံဏံဂှ် ဒးကလေၚ်ဖျေံကဵု ညးကွာန်တံမွဲအဆံၚ်ပၠန်ဏောၚ် သာ်ဝွံ ညးတာလျိုၚ်ဗော်ညဳသၟဟ်မန် ပွိုၚ်ဍုၚ်ဇြပ်ဗု နာဲပ္ကဴဇၟောဝ်အလာံ ဟီုထ္ၜးရ။ တန်ဗ္တောန်ကဵုလညာတ်ပညာကဵုမာဲဝွံ တဲကၠာဂှ် ရန်လဝ်နူကွာန်မွဲတှေ် ညး (၅) တၠ၊ အကာဲအရာလၟုဟ် ကဵုယဲဏံတုဲ မၞိဟ် (၅၀) တၠ နကဵုစၞောန်ပၟိၚ် နူဌာနပရေၚ်ထတ်ယုက် (အလဵုအသဳ) ဂှ် ပကောံမၞိဟ်ဂၠိုၚ်ဟွံဂွံတုဲ လၟိဟ်ကောန်တန်ဗ္တောန်တံပါလုပ် ၜိုတ် (၄၀) တၠပြၚ် တိုန်စိုပ်ရ။ တန်ဗ္တောန်ကဵုပညာဗီုဗီုဏံဂှ် သွက်ညးဍုၚ်ကွာန်တံ ခိုဟ်ကွေံကွေံ၊ ပိုဲစဴအာနူတန်ဗ္တောန်ဏံတုဲတှေ် ပိုဲကလေၚ်ကဵုပညာ ကုရဲကွာန်တံ နဲကဲလဵု ဂွံစုတ်မာဲ၊ ညံၚ်ဂွိုအ်ဒှ်အာမာဲပဲါကီု ညံၚ်ဂွံအာစုတ်မာဲသီုညးဖအိုတ်ကီုဂှ် စှေ်သဳကၠဳအကြာကွာန် တိုန်မွဲသ္ၚိ စှေ်မွဲသ္ၚိဏောၚ် ရန်လဝ်ဗီုဏံနွံ သာ်ဏံ ညးတိုန်တန်ဗ္တောန်မွဲတၠ နာဲသာန်ကျဳ ဟီုရ။ ပ္ဍဲကဵုတန်ဗ္တောန်ဏံဝွံ ဂကောံကွာန်နာနာ နူပွိုၚ်ဍုၚ်ဇြပ်ဗုတံ တိုန်စိုပ်တုဲ စှေ်တန်ဗ္တောန်ဏံမ္ဂး ညံၚ်ဂွံကလေၚ်ဖျေံ တန်ဗ္တောန် သွက်အကြာကွာန်တံနွံပၠန်ရောၚ် ဂွံတီကေတ်လဝ်ရ။ ပရေၚ်ပညာကောန်ဂကူမန် ဂွံအာဍာ်ဇမၠိၚ်မာန် သ္ဒးဒက်ဂကောံ ညးဆာန်ပရေၚ်ပညာကောန်ဂကူမန်ရောၚ် ကာလယဲ (Covid -19) အသိၚ်သၠုၚ်တိုန်တုဲ သ္ၚုဒေသသ္ၚောဲသ္ၚောဲတအ် ကေတ်ဝါတ်ကၠုၚ်၊ ၚုဟ်သၠုၚ်ကၠုၚ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.