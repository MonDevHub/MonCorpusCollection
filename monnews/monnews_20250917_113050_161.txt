Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ နူကဵုရးလ္ဂုၚ် ကေုာံ တွဵုရးရခေၚ်တံ ကၠုၚ်စိုပ်ဒေသမန်မ္ဂး ဒးလုပ် QUARANTINE စရိတ်ဇကုကဵုဇကုရောၚ် by ဌာန်ပရိုၚ်ဗၠးၜးမန် | Sep 8, 2020 | ပရိုၚ် | 0 comments ပ္ဍဲကဵုအခိၚ်ကာလလၟုဟ်ဝွံ ယဲကပ်ကဝ်ဝေဒ်ဂှ် ပရေၚ်ကၠောံထၞာန်ဂၠိုၚ်တိုန်မံၚ်ဂှ်ရ နူကဵုရးဒေသဇၞော်လ္ဂုၚ် ကေုာံ တွဵုရးရခေၚ်တံ ကၠုၚ်စိုပ်ဒေသတွဵုရးဍုၚ်မန်မ္ဂး ဒးလုပ် Quarantine သီုဖအိုတ်တုဲ သွက်ဂွံစၟဳစၟတ် Swab ကီု သီုစရိတ်စဂှ် မၞိဟ်မွဲတၠမ္ဂး ဒးကဵုစရိတ် (၅၀၀၀၀) ဒ္ကေဝ်ရောၚ် အလဵုအသဳတွဵုရးဍုၚ်မန် လလောၚ်တြးလဝ်ရ။ ပ္ဍဲကဵုတွဵုရးဍုၚ်မန်ဂှ် သွက်ဂွံထိၚ်ဒဝ် စဵုဒၞာအာပရေၚ်ယဲကၠောံထၞာန်ဂှ် အတိုၚ်စၞောန်နူကဵုဌာနပရေၚ်ထတ်ယုက်ဂှ် စၟဳစၟတ်ဒၟံၚ် ပ္ဍဲကဵုပွိုၚ်ဍုၚ်ကျာ်ထဝ်ရောၚ် ဓမံက်ထ္ၜးလဝ် ပ္ဍဲကဵုလိက်လလောၚ် တိတ်လဝ်ပ္ဍဲကဵုဂိတုသေပ်တေမ်ဗာ ရ ဂှ်ရ။ အတိုၚ်အမိၚ် ဌာနပရေၚ်ထတ်ယုက်ကၟိန်ဍုၚ်တေံဂှ် တွဵုရးရခေၚ် ပွိုၚ်ဍုၚ်သီုဖအိုတ်ကီု ပ္ဍဲကဵုရးဒေသဇၞော်လ္ဂုၚ် ပွိုၚ်ဍုၚ် (တ္ကအ်သ္ၚာ၊ အၚ်စိၚ်၊ ဥက္ကလာပသၟဝ်ကျာ၊ သာကေတ၊ လှိုၚ်၊ ပုသောန်တံၚ်၊ မၚ်္ဂလာဍုၚ်) ရ ပွိုၚ်ဍုၚ်တံဂှ် ဒးဒၟံၚ် Stay Home ရောၚ် အလဵုအသဳကၟိန်ဍုၚ် လလောၚ်တြးလဝ် နွံရ။ ပ္ဍဲကဵုဂိတုသေပ်တေမ်ဗာ (၇) အခိၚ်ဗတမ်ဂှ် ဌာနပရေၚ်ထတ်ယုက်တံ လလောၚ်တြးလဝ် မၞိဟ်ယဲတၟိ (၅၄) တၠဂှ် နူကဵုတွဵုရးဍုၚ်မန် ဍုၚ်မုဟ်တၟံလေဝ် မၞိဟ်တြုံအာယုက် (၂၀) သၞာံဂှ် ပါလုပ်ကၠုၚ်လဝ် မွဲတၠပၠန်တုဲ ပ္ဍဲကဵုတွဵုရးဍုၚ်မန်ဂှ် မၞိဟ်ယဲသီုဖအိုတ် (၁၆) တၠရောၚ် ဂွံတီကေတ်ရ။ အလုံကၟိန်ဍုၚ်ဂှ် မၞိဟ်ယဲကဝ်ဝေဒ် သ္ပဒတန် ပေၚ်အာ (၁၆၁၀) တၠတုဲ မၞိဟ်ဒးချိုတ်အာကဵုယဲဏံဂှ် (၈) တၠရ။ မၞိဟ်ဗၠးသက်သာ ဂွံစှ်ေအာနူကဵုရုၚ်ဂဥုဲဂှ် (၃၈၅) နွံတုဲ မွဲတ္ၚဲမ္ဂး စဵုကဵု (၁၄၅) ကေၚ်ပဵုတိုန်လဝ် နွံကၠုၚ်လဝ်ကီု ဂွံတီကေတ်ရ။ ရဲကွာန်ဂူလဳမဴ ပွိုၚ်ဍုၚ်ကအ်ကြိက် ညးစဴနူဍုၚ်သေံမွဲတၠ ဆဵုဂဗစၟယဲကဝ်ဝေဒ် မၞိဟ်ယဲကိုဝ်ဝေဒ်ဂၠိုၚ်ကၠုၚ်ဂှ်ရ အပ္ဍဲတွဵုရးဍုၚ်မန် ကွဳစက်(ယာဉ်)လာၚ်လ္ၚဵု ဒေံါဇူ WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.