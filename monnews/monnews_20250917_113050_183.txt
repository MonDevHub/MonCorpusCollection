Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ အ္စာဂဥုဲသဝ်ဝန် နူကဵုဍုၚ်မတ်မလီု (၂) တၠ ဆဵုဂဗစၟယဲကဝ်ဝေဒ် by ဌာန်ပရိုၚ်ဗၠးၜးမန် | Sep 21, 2020 | ပရိုၚ် | 0 comments ပ္ဍဲကဵုတွဵုရးဍုၚ်မန်ဂှ် မၞိဟ်ယဲကဝ်ဝေဒ်ဂၠိုၚ်တိုန်မံၚ်ကဵုအသိၚ်တုဲ မွဲတ္ၚဲဓဝ် စဵုကဵု (၃၁) တၠမံက်ကၠုၚ်လဝ်ဂှ် အ္စာသဝ် (၂) တၠလေဝ် ပါလုပ်မံၚ်ကီုရောၚ် ဂွံတီကေတ်ရ။ ဂိတုသေပ်တေမ်ဗာ ၂၀ မၞိဟ်ယဲကဝ်ဝေဒ် (၃၁) တၠ ပါလုပ်မံၚ်တုဲ ပွိုၚ်ဍုၚ်ၜဳကလေၚ်ဂှ် (၂၁) တၠ၊ ပွိုၚ်ဍုၚ်မတ်မလီု (၈) တၠ ပွိုၚ်ဍုၚ်သဓီုကဵု ပွိုၚ်ဍုၚ်ကျာ်မြဟ်တံ ပါလုပ်မံၚ် (၁) တၠရ။ အ္စာသဝ်ဝန် (၂) တၠဂှ်တှ်ေ မၚ်ရံၚ်မံၚ်မၞိဟ်ယဲ ပ္ဍဲကဵုဌာနမၞိဟ်ယဲမ္ၚး (ပြၚ်ပလူနာဌာန) အဟိန်စၟဳစၟတ်မံၚ် မၞိဟ်ယဲတံဂှ် မၞိဟ်ယဲမွဲဂှ် ကောန်ဍေံပါကၠုၚ်ရ။ ကောန်ဍေံဂှ် မံၚ်လဝ် ပ္ဍဲကဵုအကြာသ္ၚိမၞိဟ်ယဲကဝ်ဝေဒ် အရာပ်ကုန်စက္ကာဲဂှ်ရ။ အေညအ်ဂှ် သၞာဲဒဴပရေၚ်ထတ်ယုက် (၇) တၠဂှ် စၟဳစၟတ်လဝ်တုဲ သဝ်ဝန် (၂) တၠဂှ် ဆဵုအာစၟယဲရ သာ်ဝွံ ဂဥုပ်ရုၚ်ဂဥုဲဍုၚ်မတ်မလီု ဒံက်တာကျဝ်မျေအ် ဂးရ။ သဝ်ဝန်ဒးဒုၚ်ကၠောံယဲကဝ်ဝေဒ် (၂) တၠဂှ် ဒးဒုၚ်ကၠောံယဲ နူကဵုမၞိဟ်မၚ်ယဲ မဒှ်ကောန်ဗၠာဲ တၠယဲကဝ်ဝေဒ် နူကဵုအရာပ်ကုန်စက္ကာဲရောၚ် ဂွံတီကေတ်ရ။ နူကဵုဌာနလွဳပရာမၞိဟ်ယဲမ္ၚးဂှ် အ္စာသဝ်ဝန် (၂) တၠ ဆဵုအာစၟယဲဂှ်ရ ဌာနဂှ် ကၟာတ်လဒဵုလဝ် ဗွဲယာယဳရောၚ်။ ပ္ဍဲကဵုတွဵုရးဍုၚ်မန်ဂှ် မၞိဟ်ယဲကဝ်ဝေဒ် စဵုကဵု (၁၅၈) တၠ ဆဵုဂဗလဝ်စၟယဲရောၚ် ဌာနက္ဍိုက်ပ်ပရေၚ်ထတ်ယုက်တံ လလောၚ်လလောၚ်တြးလဝ်ရ။ ကပေါတ်ဖျာ နွံမံၚ်ပ္ဍဲကဵုဖျာဇၞော်ကၟာတ်လဝ်တံဂှ် ကလေၚ်ပ္တိတ်ကေတ်မာန် ပွိုၚ်ဍုၚ်ဇြပ်ဗု ဆဵုမၞိဟ်ယဲကဝ်ဝေဒ်မွဲတၠတုဲ မၞိဟ်ဆက်စပ်တံ ဒးလုပ်မံၚ် Quarantine (၂၅) တၠ WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.