Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ခရိတ်ကၠောန်လာၚ်ဇြေန်ကွဳလိုန်ဓာတ် ပ္ဍဲတွဵုရးဍုၚ်မန် ၚုဟ်က္ဍၚ်လောန် တၠကွဳတံဟီု by ဌာန်ပရိုၚ်ဗၠးၜးမန် | Feb 17, 2020 | ပရိုၚ် | 0 comments ဝဏ္ဏမာန်၊ ဖေဖဝ်ဝါရဳ ၁၄၊ ၂၀၂၀ ကွဳလိုန်ဓာတ်ဟွံမွဲကဵုလာၚ်ဇြေန်တံဂှ် နူကဵုအစဳဇန် အလဵုအသဳတွဵုရးဍုၚ်မန် ကၠောန်ပ္တိတ်ဒၟံၚ်ဂှ် ၚုဟ်က္ဍၚ်ဒၟံၚ်ရောၚ် တၠကွဳတံ ဟီုအိုတ်ရ။ ကွဳလိုန်ဓာတ်မွဲဖ္ဍိုက်မ္ဂး တၟော်ကဵုၚုဟ်မးတုဲ (၅၀% ကဝက်) ရ။ ၚုဟ်ကွဳလိုန်ဓာတ်မွဲဖ္ဍိုက် (၂၀) ကိုတ်မ္ဂး ၚုဟ်ကၠောန်လာၚ်ဇြေန်ဂှ် (၁၀) ကိုတ်တုဲ ၚုဟ်က္ဍၚ်ဒၟံၚ်ရောၚ် တၠကွဳနူမုဟ်ဍုၚ်မွဲတၠ ဟီုသာ်ဏံရ။ ဥပမာ ကွဳလိုန်ဓါတ် မဝ်ဒေဝ် (၂၀၁၃) မွဲမဂှ် ၚုဟ်နွံ (၂၅) ကိုတ်တှေ် ၚုဟ်ကၠောန်လာၚ်ဇြေန်သၟးဂှ် (၁၂) ကိုတ်ပြၚ်မံၚ်၊ ဒးကဵုဂၠိုၚ်လောန်အာ ဒတုံအာ ကွဳလိုန်ဓာတ်ဂှ် ကၠောန်လာၚ်ဇြေန်တုဲတှေ် ဒှ်အာ (၃၇) ကိုတ် ဒှ်ဟွံထေက်ပုဟ် သာ်ဏံ နာဲဗၠာဲ နူမုဟ်ဍုၚ်ဂှ်ဟီုရ။ ကာလအကြာ အလဵုအသဳကၠောန်ပ္တိတ်ဒၟံၚ်ကဵု လာၚ်ဇြေန်ကွဳလိုန်ဓာတ်အဆံၚ်တွဵုရးဂှ် ပ္ဍဲပွိုၚ်ဍုၚ်ဂမၠိုၚ်ဂှ် ရပ်ကၠုၚ် ကွဳလိုန်ဓာတ်တုဲ တက်ဒါန်သြန် လၟေၚ်အဆံၚ်ဆံၚ်ရ။ ကၠောန်ပ္တိတ်ကဵုလာၚ်ဇြေန်ဂှ် ခိုဟ်သက်ဟီုဟွံမွဲမံၚ်ရ၊ ဆဂး ကေတ်က္ဍၚ်လောန်အာညိ၊ ၚုဟ်လာၚ်ဇြေန်ဂှ် ကဝက် ၚုဟ်ကွဳလိုန်ဓာတ် ဒှ်ဟွံထေက်၊ ၜါဂအုံမွဲဂအုံ ၚုဟ်ကွဳတှေ် မွဲဗီု၊ ဥပမာ ၚုဟ်ကွဳ (၂၀) ကိုတ်တှေ် ၜိုတ် (၆) ကိုတ် (၇) ကိုတ်တှေ် မွဲဗီု၊ ဣဏံ ၚုဟ်ကွဳ (၂၀) ကိုတ်တှေ် ၚုဟ်လာၚ်ဇြေန်ဂှ် (၁၀) ကိုတ် က္ဍၚ်လောန်အာညိ သာ်ဏံ မိဣဃာၚ် နူမုဟ်ဍုၚ်ဟီုရ။ အလုံတွဵုရးဍုၚ်မန်မွဲဂှ် ရေၚ်တၠုၚ်ကၠောန်ကၠုၚ်ကဵုလဝ်တုဲဂှ် (၆၇၄၃) ဖ္ဍိုက် တုဲအာတုဲရ။ အဓိကပိုဲကံက်ၚုဟ်ဒုဟ်ဒန်ဂှ် ဟီုမွဲနဲပၠန်တှေ် ၚုဟ်လာၚ်ဇြေန်ဂှ် ကံက်ဂွံသြန် (၁ ဒဿမ ၈၅၄) ဗဳလဳယာန် (185,400,000 MMK) တုဲရ ဝန်ဇၞော်ပရေၚ်တဵုလွဳကဵု ပရေၚ်ပလံၚ်ဗစိုပ် ဥုထောန်ဌေ ဟီုကဵုရဲပရိုၚ်တံရ။ ကွဳလိုန်ဓာတ်ဟွံမွဲကဵုလာၚ်ဇြေန်တံဂှ် နကဵုသၞောတ် OSS (One Stop Service) တုဲ စတံနူဂိတုဒဳဇြေမ်ဗာ (၉) ဂှ်တုဲ ကၠောန်ပ္တိတ်ဒၟံၚ်ကဵုလာၚ်ဇြေန် တွဵုရးတုဲ စဵုစိုပ်ဂိတုမာတ် (၁၁) ဂှ် လက္ကရဴအိုတ်တုဲ ကၠောန်ပ္တိတ်ဒၟံၚ်ရ။ ပဆုဲထောံတ္ၚဲဗဂိန်တဆိပ်ကြာတုဲ သၚ်ကေတ်တဆိပ်ကြာ ဒှ်ခက်ခုဲ ပ္ဍဲပရေၚ်ပ္တိုန်ဂုဏ်စရာဲ ဂဥုဲၜူမာဲ ပြးဇွောဝ်လုပ်မံၚ် ပ္ဍဲဒေသမန်ဂှ် ဂကူညးသၟာၚ်တံ ဂစိုတ်ထောံက္ဍဟ်သၟတ်တံရောၚ် ဥက္ကဌဗော်ဍုၚ်မန်တၟိ ဟီု WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.