Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ မၞိဟ်ယဲကိုဝ်ဝေဒ် ၁၅၀ တၠ ပရေၚ်ထတ်ယုက်ကလေၚ်ခိုဟ် ဂွံအခေါၚ်စှ်ေနူရုၚ်ဂဥုဲယျ by ဌာန်ပရိုၚ်ဗၠးၜးမန် | Oct 2, 2020 | ပရိုၚ် | 0 comments ပ္ဍဲတွဵုရးဍုၚ်မန် ညးမကၠောံထၞာန်ယဲ ကိုဝ်ဝေဒ် ၁၉ တံ လွဳလွတ်ဒၟံၚ် ပ္ဍဲကဵုရုၚ်ဂဥုဲဇၞော် ဍုၚ်မတ်မလီုတံဂှ် ယဲဗၠးသက်သာကၠုၚ်တုဲ မၞိဟ်ယဲ ၁၅၀ တၠပြၚ် သ္ဂောံစှ်ေကၠုၚ်နူရုၚ်ဂဥုဲရရောၚ် ဂွံတီကေတ် နူဌာနသ္ကိုပ်ပရေၚ်ထတ်ယုက်တွဵုရးဍုၚ်မန်ရ။ ပ္ဍဲတွဵုရးဍုၚ်မန်ဝွံ ညးမကၠောံထၞာန်ယဲ ကိုဝ်ဝေဒ် ၁၉ ဂှ် မၞိဟ်ယဲ ၂၉၀ တၠနွံတုဲ အပ္ဍဲညးမလွဳလွတ်ဒၟံၚ် ရုၚ်ဂဥုဲဇၞော်ဍုၚ်မတ်မလီု မၞိဟ်ယဲ ၁၄၀ တၠဂှ် မၞိဟ်ယဲ ၄ တၠဂှ် သ္ဂောံလွဳလွတ်ဒၟံၚ်ဗွဲတၟေၚ်ရရောၚ် ဌာနက္ဍိုက်ပ်ပရေၚ်ထတ်ယုက်တွဵုရး ဒု-သ္ကိုပ်စၞောန်ပ္ညုၚ် ဒံက်တာဝတ်မှုၚ် ဟီုရ။ ပ္ဍဲတွဵုရးဍုၚ်မန်ဂှ်တှ်ေ မၞိဟ်ယဲ နူဍုၚ်မတ်မလီုကဵု ပွိုၚ်ဍုၚ်ၜဳကလေၚ်တံရ စှ်ေဂၠိုၚ်လေဝ်၊ ပွိုၚ်ဍုၚ်ဍေံတံရတှ်ေ ဆဵုမၞိဟ်ယဲဂၠိုၚ်တှ်ေလေဝ် အပ္ဍဲမၞိဟ်ယဲသှ်ေမံၚ်တံဂှ် မၞိဟ်ယဲ ၄ တၠဂှ်ရ ဒးမၚ်ရံၚ် (ယဲသ္ကာတ်) မံၚ်ဖိုဟ် သာ်ဏံ ညးဂးရ။ လၟုဟ်ဝွံ ညးမဆဵုလဝ်စၟယဲတံဂှ် ပွိုၚ် ၁၄ တ္ၚဲ လွဳလွတ်အာကဵု ပ္ဍဲရုၚ်ဂဥုဲတုဲ အပ္ဍဲပွိုၚ် ၁၄ တ္ၚဲဂှ် ဟွံဂွံဆဵုလက်သန်ယဲမ္ဂး ကဵုအာအခေါၚ်စှ်ေ နူရုၚ်ဂဥုဲရရောၚ် ဒံက်တာဝတ်မှုၚ် ဆက်ဟီုထ္ၜးရ။ ပ္ဍဲတွဵုရးဍုၚ်မန်ဏံဂှ် ဂွံဆဵုမၞိဟ်ယဲတံလေဝ် ဂၠိုၚ်မံၚ်ရ။ တုဲပၠန် ပရေၚ်ထတ်ယုက်ကလေၚ်ခိုဟ်တုဲ စှ်ေကၠုၚ်နူရုၚ်ဂဥုဲတံလေဝ် နွံရ။ ပ္ဍဲတ္ၚဲဏံမွဲတ္ၚဲဂှ် မၞိဟ်ၜိုတ် ၄၀ တၠ ဂွံအခေါၚ်စှ်ေကၠုၚ် နူရုၚ်ဂဥုဲရ သာ်ဝွံ ဂကောံရီုဗၚ်မၞိဟ် ဍုၚ်မတ်မလီု ကိုဇြေန်မိုဝ် ဟီုရ။ ပ္ဍဲညးမဒှ်ယဲ ကိုဝ်ဝေဒ် ၁၉ ညးမချိုတ်အာ ၄ တၠဂှ် မၞိဟ်အာယုက် ၆၀ သၞာံပြၚ်ဂှ် (၃) တၠ၊ အာယုက် ၁၅ သၞာံ (၁) တၠတံဂှ် ညးမဒှ်ဒၟံၚ်ယဲဍာ်ဇမၠိၚ်ရရောၚ် ဂွံတီကေတ်ရ။ ပ္ဍဲတွဵုရးဍုၚ်မန် သ္ဂောံဆဵုလဝ်စၟယဲ ကိုဝ်ဝေဒ် ၁၉ တံဂှ် ပွိုၚ်ဍုၚ်မတ်မလီုဂှ် ၁၃၅ တၠ၊ ဍုၚ်ၜဳကလေၚ်ဂှ် ရ၂ တၠ၊ ဍုၚ်မုဟ်ဍုၚ်ဂှ် ၁၉ တၠ၊ ဍုၚ်ကျာ်ထဝ်ဂှ် ၁၈ တၠ၊ ဍုၚ်ပံၚ်ဂှ် ၉ တၠ၊ ဍုၚ်သဓီုဂှ် ၁၀ တၠ၊ ဍုၚ်ဇြပ်ဗုဂှ် ၉ တၠ၊ ဍုၚ်ကျာ်မြဟ်ဂှ် ၄ တၠ၊ ဍုၚ်ၜါသွာၚ်ဂှ် ၅ တၠ၊ ဍုၚ်ရေဝ်ဂှ် ၂ တၠရောၚ် ဂွံတီကေတ်ရ။ ဗော်ညဳသၟဟ်မန် ဆက်လုပ်ပေဲါဗတိုက် ပရေၚ်စဵုဒၞာဂဥုဲၜူမာဲ ပ္ဍဲကၠတ်ထဝ်ရောၚ် ကောန်ၚာ်အာယုက် (၁၀) သၞာံ နူဍုၚ်ကျာ်ခမဳမွဲတၠ ဒှ်ယဲကဝ်ဝေဒ်တုဲ သကအ်ရဲညးတေံဂမၠိုၚ် ဒးလုပ်မံၚ် Quarantine WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.