Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ကာလကဝ်ဝေဒ်ဏံ ပရေၚ်သွံရာန်ဂအာၚ်သ္ၚိ ဂွံသွံရာန်အောန်စှ်ေကၠုၚ် by ဌာန်ပရိုၚ်ဗၠးၜးမန် | Dec 30, 2020 | COVID-19, ပရိုၚ် | 0 comments အခိၚ်ကာလကဝ်ဝေဒ်ဏံ ပ္ဍဲကဵုတွဵုရးဍုၚ်မန် ၚုဟ်ဂအာၚ်သ္ၚိတံ ညိၚ်မံၚ်ကီုလေဝ် ပရေၚ်သွံရာန်အောန်စှ်ေကၠုၚ်တုဲ ဂအာၚ်သ္ၚိ ၚုဟ်သဝ်သဝ်တံဂှ်ဟေၚ် ဂွံသွံဒၟံၚ်ညိညရောၚ် ဥက္ကဋ္ဌ ဂကောံရေၚ်တၠုၚ်ပရေၚ်သွံရာန်ဂအာၚ်ကၠအ်သ္ၚိ နာဲထောန်လောန် ဟီုရ။ ရဲဂွံကၠောန်ပရေၚ်ပိုန်ဂြပ်တုဲ ရာန်ကေတ် ကၠအ်သ္ၚိၚုဟ် ကဵုဠက်ကိုဋ်ဂှ် ဍေံအောန်ကွေံကွေံရ၊ ၚုဟ်အကြာ(၁၀၀)ကဵု (၁၅၀)ဂှ်ရ မၞိဟ်ရာန်နွံညိညိ၊ တုဲပၠန်ဂၠံၚ်ဍာန်လေဝ်ဍေံကၟာတ်လဝ်တှ်ေ ကဵုရဲဒေသတံကီု ရဲလ္ဂုၚ်ကီုတှ်ေ ပရေၚ်သွံရာန်ဂှ်ဍေံဟွံဒှ် သာ်ဝွံ နာဲထောန်လောန်ဟီုရ။ ကၠာတေံဂှ် မွဲဂိတုမ္ဂးဂွံသွံဒၟံၚ် ကၠအ်သ္ၚိဗၞတ်(၅)ကၠအ်တုဲ အခိၚ်ကာလကဝ်ဝေဒ်ဏံ မွဲဂိတုၜိုတ်(၂)ကၠအ်ဟေၚ်ဂွံသွံဒၟံၚ်ရောၚ် နူကဵုဂကောံသွံရာန်ကၠအ်သ္ၚိ ရာမညဋ္ဌာနဳ မာံဗညာမူ ဟီုရ။ မၞိဟ်ရာန်ပ္ဍဲပိုဲဗွဲမဂၠိုၚ်ဂှ်တှ်ေ ကဵုကေတ်ဒၟံၚ်သြန်မ္ၚးဏံ ရဂၠိုၚ်၊ အခိၚ်ကာလယဲဏံတှ်ေ လ္ပာ်ရဲရာန်ဂှ် လှုဲညးဟွံပြေပြၚ်တုဲ လ္ပာ်ပိုဲတံ ဒးမၚ်ကဵု မွဲၜါဂိတုလေဝ် နွံဒၟံၚ် သာ်ဝွံ မာံဗညာမူ ဟီုရ။ တုဲပၠန် ကၠအ်သ္ၚိဒှ်ပရေၚ်သွံရာန်ဂှ်ပၠန်လေဝ် စပ်ကဵု ပရေၚ်ချူလိက်ကသုက်၊ ပရေၚ်ကဵုကေတ်သြန် ပရေၚ်လၟေၚ်ကမၠောန်ရုၚ်တုဲ ဟိုတ်နူကဵုအခိၚ်လဇုဲလဇ ဒၟံၚ်တုဲ ဒှ်ဒၟံၚ်အခက်အခုဲရောၚ် ညးရေၚ်တၠုၚ်ပရေၚ်သွံရာန်ဂအာၚ်ကၠအ်သ္ၚိတံ ဂးလဝ်ရ။ ပ္ဍဲကဵုဂိတုမာတ်(၂၃)ဂှ် ဟိုတ်နူကဵု စဆဵုကၠုၚ်စၟယဲ ပ္ဍဲကၟိန်ဍုၚ်ဗၟာတုဲ ကဏ္ဍပရေၚ်သွံရာန်ကၠအ်သ္ၚိဂှ် ဍန်ဂြက်ကၠုၚ်ဂှ်ရ ပရေၚ်ဗွဝ်ဖျာ ညးတအ် ညံၚ်ဂွံဂေတ်မာန်ဂှ် စကာအန်လာၚ်တုဲ ရေၚ်တၠုၚ်မံၚ် ပရေၚ်သွံရာန်ဂှ်လေဝ် ဂွံဆဵုကေတ်ရ။ အခိၚ်လၟုဟ်ဝွံ ကၠအ်သ္ၚိ ပေ ၃၀/ ၅၀၊ ၃၀/ ၆၀၊ ၄၀/ ၆၀ တံဂှ် မၞိဟ်ရာန်ဂၠိုၚ်ကၠုၚ်တုဲ ကၠအ်ဥဒျာန်တဵုဒၟံၚ်သတ်ဆုတံဂှ် ကၠောန်သ္ပကၠအ်သ္ၚိတုဲ သွံရာန်ဂၠိုၚ်မံၚ်ရောၚ်။ တုပ်သာ်ဝွံကီု ပ္ဍဲကဵုကွာန်လ္ၚဵုတံ ကၠအ်ထ္ၜိုတ်၊ ကၠအ်သၠး ကြပ်မံၚ်ကဵုဂၠံၚ်ဇၞော်၊ ကြပ်ကဵုကွာန်တံဂှ် ဖံက်ဂၠံၚ် တက်ဂအာၚ်တုဲ သွံရာန်စ ဂၠိုၚ်တိုန်မံၚ်ကီု ဂွံတီကေတ်ရ။ ကြဴနူကဵုပေဲါရုဲမာဲတုဲ မၞိဟ်ယဲကဝ်ဝေဒ် ပ္ဍဲတွဵုရးဍုၚ်မန် လၟိဟ်ဂၠိုၚ်တိုန်ကၠုၚ် သွက်မၞိဟ်စောဲလာံဂဥုဲ ဗော်ဍုၚ်မန်တၟိ ထိၚ်ဒဝ်လဝ်ဂှ် ဇာနှိက်အ္စာသဝ်တံ ကဵုဒါန်သ္ၚု WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.