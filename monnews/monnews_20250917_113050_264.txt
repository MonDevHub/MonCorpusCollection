Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ကြဴနူပေဲါရုဲမာဲတုဲဂှ် မၞိဟ်လ္ၚဵုပံက်ပတိုန်လဝ် မုက်လိက် ပတောံတုဲ ချူပတိုန်ပရိုၚ်ပေဲါရုဲမာဲ ဗၠေတ်ဗၠေတ် ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Dec 9, 2020 | ပရိုင်ပတောံ: Fact-Checking, ပရိုၚ် | 0 comments ကြဴနူပေဲါရုဲမာဲတုဲဂှ် မၞိဟ်လ္ၚဵုပံက်ပတိုန်လဝ် မုက်လိက် ပတောံတုဲ ချူပတိုန်ပရိုၚ်ပေဲါရုဲမာဲ ဗၠေတ်ဗၠေတ် ဂၠိုၚ်ကၠုၚ်ဒၟံၚ်ဂှ် သ္ဂောံဆဵုကေတ်ဒၟံၚ်ရ။ ပ္ဍဲကဵု စၟတ်တ္ၚဲ ၅ ဂိတုဒဳဇြေမ်ဗာဂှ် နူကဵုအကံက် အမှန်တရား မွဲဂှ် ချူပတိုန်တြးပတိတ်မံၚ် ပရိုၚ်ဗၠေတ်တ် နွံမံၚ်ကီုရ။ ပ္ဍဲကဵုပရိုၚ်ပ္တောံဂှ်တှ်ေ ပ္ဍဲကဵုရးလ္ဂုၚ်၊ ပွိုၚ်ဍုၚ်ဒဂုံမြို႔သစ် လ္ပါ်သၠုၚ်ကျာဂှ်တှ်ေ အရာပ်ဂၞန်(၂) ပ္ဍဲကဵုရုၚ်မာဲ စၟတ်(၁)ဂှ် ၜိုန်မမာဲ(၁၀)မ ပဵုပြၚ်မံၚ်ကီုလေဝ် နကဵုကမ္မယှေန်ပေဲါရုဲမာဲ ထ္ပက်စၟတ်တဲတုဲ ပလဝ်ဒတန်နွံမံၚ်ကီုရ။ Video Link>> ပ္ဍဲကဵုရုၚ်မာဲ စၟတ်(၁) ဂှ် မၞိဟ်ဂွံအခေါၚ်ကဵုမာဲဂှ် နွံလၟုဟ်မၞိဟ် (၈၇၂)တၠဂှ် ပ္ဍဲကဵု ကၠတ်ထဝ်ကောန်ဂကူဂှ် မၞိဟ်ကၠုၚ်စုတ်မာဲ နွံ (၈၇၇) တုဲ ပ္ဍဲကဵုကၠတ်ထဝ်ညးဍုၚ်ကွာန်ဂှ် မၞိဟ်ကၠုၚ်စုတ်မာဲ နွံ (၈၇၇)တုဲ အပံၚ်(၂)ဂှ်တှ်ေ မမာဲပဵုမံၚ် (၁၀)မ ရောၚ်ဂှ် သာ်ဏံ ဟီုဓမံက်လဝ် ပ္ဍဲကဵုအကံက် အမှန်တရား ဏံတုဲ ပရိ်ုၚ်ဏံဂှ် ပရိုၚ်ပ္တောံဏောၚ်ဂှ် နူကဵုကဏ္ဍ ဒး ဟွံဒး တုဲ ချပ် ပိုယ်တအ် ဂၠိုက်ဂၠဲါ စၟဳစၟတ်လဝ်ရ။ ဆေၚ်စပ်ကဵုပရိုၚ်ဏံဂှ် မုဟိုတ်ပိုယ်တအ်ဂွံဟီု ပရိုၚ်ဏံဂှ် ဒှ်မံၚ်ပရိုၚ်ပ္တောံရောဟီုမ္ဂး နူကဵုဌာန်ပရိုၚ်ပ္ဍဲကၟိန်ဍုၚ်ပိုယ်တအ်ဂမၠိုၚ်လေဝ် ဆေၚ်စပ်ကဵုပရိုၚ်ဗီုတအ်ဏံဂှ် ဓမံက်လဝ်ပ္ဍဲကဵုမုက်လိက် ဌာန်ပရိုၚ်ဂမၠိုၚ် ဟွံဆဵုရ။ ပ္ဍဲကဵုမုက်လိက် Facebook ကမ္မယှေန်ပေဲါရုဲမာဲလေဝ် ပရိုၚ်ဏံဂှ် ဒှ်ပရိုၚ်ဗၠေတ်တ်ဏောၚ်ဂှ် သောၚ်ကလးလဝ် ပ္ဍဲကဵုမုက်လဝ် ကၠးကၠးဖ္ဍးဖ္ဍးနွံရ။ ပရိုၚ်ပတိုန်လဝ် ပ္ဍဲအကံက်ဂှ်ပၠန်လေဝ် ဆေၚ်စပ်ကဵု ကိစ္စပေဲါရုဲမာဲဂှ် ဒှ်မံၚ်အကံက်တြးမံၚ်ပရိုၚ်ပ္တောံမွဲဂှ် ဂွံဆဵုကေတ်ရ။ ပရိုၚ်ဗီုတအ်ဏံဂှ် ဆေၚ်စပ်ကဵုကိစ္စသွဟ်ပေဲါရုဲမာဲဂှ် သွက်မၞိဟ်ဂမၠိုၚ်အရီုဂွံပြးမာန်ဂှ် ရန်တၟံတုဲ ဖန်ဗဒှ်မံၚ်လေဝ် နွံမံၚ်ကီု ဆေၚ်စပ်ကဵုကိစ္စသွဟ်ပေဲါရုဲမာဲဂှ်တှ်ေ ပရိုၚ်ဗၠေတ်တ်/ ပရိုၚ်ပ္တောံတအ် အခိၚ်ဟွံရုဲပြးဇမံၚ်လေဝ်နွံမံၚ်ကီုရ။ ဗီုဏံကီုရ ပ္ဍဲကဵုမုက်လိက် Facebook ကမ္မယှေန်ပေဲါရုဲမာဲလေဝ် ပရိုၚ်ပ္တောံဗွဲမဂၠိုၚ်တအ်ဂှ် ဓမံက်ထ္ၜးကဵုမံၚ်လၟိုန်နွံရ။ ပရိသာတ်ပိုယ်တအ်လေဝ် ပရိုၚ်မွဲမွဲစိုပ်ကၠုၚ်လ္တူ မုက်လိက် Social media ဏောၚ်တှ်ေ နကဵုတမ်ရိုဟ်ပရိုၚ်ဟွံမွဲ မွဲသာ် လ္ပပတှ်ေစှ်ေစိုတ်ပြဟ်ဏီညိ။ နူကဵုဌာန်ပရိုၚ်လုပ်ဗွိုၚ်သၞောဝ်ဂမၠိုၚ် ကဵု ဆေၚ်စပ်ကဵုဌာနဝန်ဇၞော်တအ် လလောၚ်တြးတုဲမှ ပတှ်ေစှ်ေစိုတ်ဂှ် မိက်ဂွံဆဝ်မ္ၚုဟ်ဏာရ။ ပရိသာတ်သၟာဗှ်ပရိုၚ်ဂမၠိုၚ်တအ်လေဝ် ပရိုၚ်ဏံဂှ် ပရိုၚ်ဗၠေတ်ဟာ/ ပရိုၚ်ဒးဟာဂှ် ချပ်ပါ်ပဲါစၚ်ခြၚ်ကဵုအးတုဲ ပတှ်ေညိဂှ် မိက်ဂွံကသေအ်ကၟဝ်ဏာရ။ ဂကောံကမ္မယှေန်ပေဲါရုဲမာဲကၟိန်ဍုၚ် UEC တံ သွက်ဂွံနုက်တိတ်နွံမံၚ်ရောၚ်ဟီုဂှ် ဒှ်ပရိုၚ်ဗၠေတ်ဗၠေတ်ရောၚ် ပိုၚ်ခြာလဝ် ပရေၚ်အာကၠုၚ်တုဲ တၠဖဴၜဵုတံ ဂၠာဲသၟာကမၠောန်ဝါတ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.