Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ပ္ဍဲကွာန်ကောန်ဒုန် ပွိုၚ်ဍုၚ်ရေဝ်ဂှ် ရပ်ဂွံဂဥုဲၜူမာဲ (၃၅) မ by ဌာန်ပရိုၚ်ဗၠးၜးမန် | Dec 18, 2020 | ပရိုၚ် | 0 comments ဌာန်ပရိုၚ်မန် (ရေဝ်၊ ဒဳဇြေမ်ဗာ ၁၄) ပ္ဍဲကဵုကွာန်ကောန်ဒုန် ပွိုၚ်ဍုၚ်ရေဝ် စၟတ်တ္ၚဲ (၁၂) ဂိတုဒဳဇြေမ်ဗာ အခိၚ်နူဂယးဂှ် ရပ်ဂွံဂဥုဲၜူမာဲ (၃၅) မ ပ္ဍဲကဵုသ္ၚိမွဲမဂှ်ရောၚ် ဂွံတီကေတ် နူကဵုရုၚ်ဗၠာဲသၟိၚ်ဍုၚ်ရေဝ်ရ။ နူကဵုဂကောံပံၚ်တောဲပိုယ်တအ် ဂွံပရိုၚ်တုဲ လုပ်ရပ်ပ္ဍဲသ္ၚိတုဲ ရပ်ဂွံဂဥုဲၜူမာဲ (၃၅)မ ရ၊ အတိုၚ်သၞောဝ်ဥပဒေဂှ် ပံက်လဝ်ဂဗုတ်ရောၚ် ဒုသ္ကိုပ်ဗၠာဲသၟိၚ်ဍုၚ်ရေဝ် ဥုဝေန်မျေအ် ဟီုရ။ နူကဵုကောန်ကွာန်ကောန်ဒုန် မၞုံယၟု အဘာဲ ဂှ် စုတ်လဝ် WY မလိက်ပါ ပ္ဍဲ (ကော်ဗူး) ဂှ် (၁၂) မ၊ ပ္ဍဲသ္ၚိလ္တူ က္ဍိုပ်သတိက်ဂှ် ဂဥုဲၜူမာဲ (၂၃) မ ပံၚ်ဖအိုတ် (၃၅) မ ဂၠိုက်ဂၠာဲစၟဳစၟတ် ရပ်ဂွံလဝ်ဏောၚ် ဂွံတီကေတ်ရ။ ပ္ဍဲကဵုမၞိဟ်သွံရာန် သုၚ်စောဲ ဂဥုဲၜူမာဲ မၞုံယၟု အဘာဲ အယုက် (၂၂)သၞာံ ဂှ် နူကဵုရုၚ်ဗၠာဲသၟိၚ်ဍုၚ်ရေဝ်ဂှ် နကဵုဂဗုတ် မယ(ပ)၆၂/၂၀၂၀ ကဵု ဂဗုတ်ပြံၚ်လှာဲစိုတ် ၝောံပိုဒ် ၁၉(က) တံ ပံက်လဝ်ဂဗုတ်နွံမံၚ်ရ။ ကောန်ကွာန်ကောန်ဒုန်မွဲတၠ ဥုထောန်မဝ်ဂှ် ရပ်စပ်ဂဥုဲၜူမာဲဂှ် ပရေၚ်ဟွံဒးဂၞပ်စိုတ်ဟၟဲပုဟ်၊ ဟိုတ်နူကဵုဂဥုဲၜူမာဲဏံရ အနာဂတ်သၟတ်တံ ကၠေံကၠက်မံၚ်၊ ရပ်ဂၠိုၚ်ခ္ဍၚ် ခိုဟ်ခ္ဍၚ်ရ၊ ဆဂး နူတမ်ရိုဟ်တေံဂှ် ဂစာန်တုဲ ရပ်ကဵုညိ မိက်ဂွံအာတ်မိက်ရ သာ်ဏံ ညးဟီုရ။ ပ္ဍဲကဵုသၞာံ (၂၀၂၀) ဏံ ဂဗုတ်ရပ်ဂွံဂဥုဲၜူမာဲ ပ္ဍဲကဵုပွိုၚ်ဍုၚ်ရေဝ်ဂှ် ပံၚ်ဖအိုတ် နွံမံၚ်(၁၃၄) ဂဗုတ်တုဲ အပ္ဍဲဂှ်မ္ဂး နူကဵု ရုၚ်ဗၠာဲသၟိၚ်ဍုၚ်ရေဝ်ဂှ် (၆၆) ဂဗုတ်၊ ရုၚ်ဗၠာဲသၟိၚ်တိဍာ်လမိုၚ်ဂှ် (၃၅) ဂဗုတ်၊ ရုၚ်ဗၠာဲသၟိၚ်ခေါဇာဂှ် (၂၃) ဂဗုတ်နွံမံၚ်ဏောၚ် ဂွံတီကေတ် နူကဵုစရၚ်သမ္တီ ဗၠာဲသၟိၚ်ရ။ သၞေဟ်က္ၜၚ်ကျာဍုၚ်မတ်မလီုဂှ် ဂိတုဒဳဇြေမ်ဗာဖာအိုတ်တေံမှ က္ၜၚ်ကျာစဂြိပ်မာန်ရောၚ် ပ္ဍဲပွဳပွူကၠအ်ထ္ၜိုတ်အလဵုအသဳ ပွိုၚ်ဍုၚ်မုဟ်ဍုၚ်ဂှ် ရပ်ဂွံဂဥုဲၜူမာဲ ဇရေၚ်သၟာဍန်ကမွဲတၠ WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.