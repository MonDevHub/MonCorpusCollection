Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ရပ်ကၠအ်တဵုလွဳတၞးဘိၚ် ပ္ဍဲကွာန်လာံသဴ ပွိုၚ်ဍုၚ်မုဟ်ဍုၚ် by ဌာန်ပရိုၚ်ဗၠးၜးမန် | Dec 16, 2020 | ပရိုၚ် | 0 comments ဌာန်ပရိုၚ်မန် (မုဟ်ဍုၚ်၊ ဒဳဇြေမ်ဗာ ၈) ဌာန်ပရိုၚ်မန် (မုဟ်ဍုၚ်၊ ဒဳဇြေမ်ဗာ ၈) ပ္ဍဲဂိတုဒဳဇြေမ်ဗာ ပ္ဍဲကဵုစၟတ်တ္ၚဲ (၈) အခိၚ်သဝ်တ္ၚဲဂှ် ဗၠာဲသၟိၚ်လ္တူဍုၚ်မုဟ်ဍုၚ်တအ် လုပ်ရပ်သီကေတ်လဝ် ကၠအ်တဵုလွဳဒၟံၚ်တၞးဘိၚ် ပ္ဍဲကဵုကွာန်လာံသဴ၊ ဂအုံကွာန်ၜဝ်၊ ပွိုၚ်ဍုၚ်မုဟ်ဍုၚ်ရ။ ဗၠာဲသၟိၚ်လ္တူဍုၚ်မုဟ်ဍုၚ်တအ် ဂွံလဝ်ပရိုၚ်တၚ်နၚ် ဒဒှ်ရသဝ်ညဳညဳထောန်(ခ) ညဳညဳ သွံဒၟံၚ်တၞးဘိၚ်တအ်ဂှ်တုဲ လုပ်ဂၠိုက်ဂၠဲါ ပ္ဍဲကဵုသ္ၚိညးရ။ ပ္ဍဲကဵုဗွိုၚ်ကၠအ်သ္ၚိညးဂှ် တဵုလဝ်တၞံဘိၚ် ဗွဲမစှေ်သၞောတ်တုဲ အပ္ဍဲဂှ်မ္ဂး တၞံအဝယ်(၁၄) ၝောံတဲဂှ် နွံဒၟံၚ်ၜိုတ်(၇၀) တၞံ၊ မအလတ်(ပလုမ်)လဝ်ဂှ် နွံ(၁၂) တၞံ နကဵုသက်သဳ ရပ်ဂွံလဝ်ရ။ ဟိုတ်နူကဵု ကောန်ကွာန်တအ် ကဵုလဝ်ပရိုၚ်တုဲ ပိုယ်အာရပ်စပ်ရ၊ နကဵုတၞံတၞးဘိၚ်(၇၀) တၞံကဵု မအလတ်(၁၂)တၞံဂှ်လေဝ် ရပ်ဂွံလဝ်ရ၊ ညံၚ်ဂဥုဲၜူမာဲဂွံအိုတ်အးမာန်ဂှ် ညးဍုၚ်ကွာန်တအ်လေဝ် ပံၚ်တောဲကဵုပိုယ်တအ်ကီုညိ။ ယဝ်ရကဵုပိုယ်ပရိုၚ်တှေ် ပိုယ်ဟွံဓမံက်ထ္ၜးပုဟ်၊ ညံၚ်ဂွံဂီုကၠီုဂှ်လေဝ် ပိုယ်ကေတ်ကဵုတာလျိုၚ်ဏောၚ်၊ ပိုယ်တအ်လေဝ် နကဵုတာလျိုၚ်ကောန်ဂကူမွဲသာ်ဂှ် ပိုယ်တအ်ရပ်စပ်ဒၟံၚ်ရ၊ လောန်ကၠုၚ်သတ္တဟတေံဂှ် ပ္ဍဲကွာန်အၜေတ်ဂှ် ရပ်ဂွံလဝ်တၞးဘိၚ်ဗွဲမဂၠိုၚ်ရ သာ်ဝွံ ဒုသ္ကိုပ်ဗၠာဲသၟိၚ် ရုၚ်လ္တူဍုၚ်မုဟ်ဍုၚ် နာဲအံၚ်မျိုဝ်ထောန် ဟီုရ။ မၞိဟ်သွံဒၟံၚ်တၞးဘိၚ်ဂမၠိုၚ် နာဲညဳညဳ သီုကဵု မၞိဟ်(၃)တၠဂှ် ပံက်လဝ်ဂဗုတ် လ္တူဍုၚ်မုဟ်ဍုၚ် မယ(ပ)၈၈/၂၀၂၀ နကဵုၝောံပိုဒ်-၁၉(က)/၁၆(က)/၂၁ တအ် မဒှ်ရ။ ရပ်စပ်ကဵုဗီုဗီုတအ်ဏံဂှ် မိပ်စိုတ်ရ၊ ဗၠာဲသၟိၚ်တအ် ဂ္စါန်ရပ်မံၚ်ဗီုဏံဂှ်လေဝ် တၚ်မံၚ်ဂုဏ်ရ၊ အဓိက ဒိုၚ်သွံမံၚ်ဇၞော်ဇၞော် တအ်လဝ် မိက်ဂွံကဵုရပ်စပ်ဂၠိုၚ်ဂၠိုၚ်ညိ၊ မၞိဟ်ဍောတ်ဍောတ်တအ် ညံၚ်ဟွံဗၠိုက်တၞီအာ အကြာဂဥုဲၜူမာဲဏံဂှ်လေဝ် ပိုယ်တအ် ဒးဓမံက်မံၚ်ကဵုကီုဏောၚ်၊ အခိၚ်ပိုယ်တိုန်စိုပ်လ္တူကၠတ်ထဝ်တှေ် ဆေၚ်စပ်ကဵု ပရေၚ်ဂဥုဲၜူမာဲဏံ ပိုယ်တအ် ချပ်သဳကၠဳ အာဏောၚ် သာ်ဝွံ ညးစၞးဇၞးလဝ်မာဲ ကၠတ်ထဝ်ညးဍုၚ်ကွာန်၊ ပွိုၚ်ဍုၚ်မုဟ်ဍုၚ် နာဲသာန်တေန် ဟီုရ။ သၞာံ (၂၀၂၀) ပ္ဍဲကဵုပွိုၚ်ဍုၚ်မုဟ်ဍုၚ်ဂှ်ဝွံ ရုၚ်ဗၠာဲသၟိၚ်လ္တူဍုၚ်မုဟ်ဍုၚ်ဂှ် (၈၈) ဂဗုတ်၊ ရုၚ်ဗၠာဲသၟိၚ်ပ္ဍဲဍုၚ်ကၟာဝက်ဂှ် (၅၇) ဂဗုတ် အပံၚ်သီုဖအိုတ်မ္ဂး ရပ်စပ်ဂွံလဝ်ဂဗုတ် (၁၄၅) ဂဗုတ်နွံရောၚ် ဂွံတီလဝ်ရ။ အဃောဗၠာဲသၟိၚ်တအ်ဂေတ်ဒၟံၚ်ကၚ်ဂှ် ရပ်ဂွံဂဥုဲၜူမာဲ ပ္ဍဲကွာန်ဒဒန်ချေတ် ပွိုၚ်ဍုၚ်ဇြပ်ဗု သွက်တ္ၚဲကောန်ဂကူမန် မရနုက်ကဵု (၇၄) ဝါ ဗဟဵုဂှ် ဂိတုဒဳဇြေမ်ဗာသတ္တဟတတိယဏံ ကၠောန်သ္ပကောံဓရီု ဒက်ပတန်ကမ္မတဳကၠောန်ဗဒှ်တုဲ နဲကဲဗီုပြၚ်ကၠောန်ဂှ်လေဝ် ချပ်အာ ပ္ဍဲကောံဓရီုဂှ်ရောၚ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.