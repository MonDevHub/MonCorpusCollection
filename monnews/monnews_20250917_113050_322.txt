Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ပ္ဍဲကၠအ်ထ္ၜိုတ်အလဵုအသဳ အရာပ် (၄) ၝောံဍုၚ်မုဟ်ဍုၚ်ဂှ် ရပ်ဂွံဂဥုဲၜူမာဲ နူမၞိဟ်တြုံမွဲတၠ by ဌာန်ပရိုၚ်ဗၠးၜးမန် | Jan 26, 2021 | ဂဥုဲၜူမာဲ, ပရိုၚ် | 0 comments ဌာန်ပရိုၚ်မန်၊ ဂိတုဂျာန္နဝါရဳ ၂၄၊ ၂၀၂၁ ပ္ဍဲသၞာံ (၂၀၂၁)၊ ဂိတုဂျာန္နဝါရဳ စၟတ်တ္ၚဲ (၂၃) အခိၚ်တ္ၚဲသဝ်ဂှ်ဝွံ ပ္ဍဲကဵုဇရေၚ်မၞိဟ်တြုံမွဲတၠ အဃောကွာ်ကၠုၚ် အပ္ဍဲကၠအ်ထ္ၜိုတ်အလဵုအသဳ၊ အရာပ်(ထိန်ကုန်း)၊ ၝောံဍုၚ် (၄) ဍုၚ်မုဟ်ဍုၚ်ဂှ် ရပ်ဂွံဂဥုဲၜူမာဲ နွံဒၟံၚ်ရောၚ် သ္ကိုပ်ဗၠာဲသၟိၚ်ၝောံဍုၚ်မုဟ်ဍုၚ် အံၚ်မျိုဝ်ထောန် ဟီုရ။ နကဵုပိုယ်တအ်ဏောၚ်တှေ် ပရိုၚ်ဂဥုဲၜူမာဲတအ်ဂှ် ဗက်ဒုၚ်မံၚ်သၟူ ဗက်ဂၠိုက်ဂၠဲါမံၚ်ရ၊ ဂဗုတ်ဏံဂှ် ဒပ်ပိုယ်ဂွံပရိုၚ်တုဲ အခိၚ်ဂေတ်မံၚ်ကၚ်ဂှ် ရပ်ဂွံရ၊ ရပ်ဂွံ ၉၆ မ၊ ပိုယ်တအ် ဆက်ရပ်စပ်အာပၠန်ဏောၚ် သာ်ဝွံ ညးဆက်ဟီုလဝ်ရ။ အဃောဂကောံဒပ်ဗၠာဲသၟိၚ်တအ် ဂေတ်ကၚ် အရာပ် (ထိန်ကုန်း) ဂှ် ဂျဝ်ဇြေန်ဒူ အာယုက် (၃၂) သၞာံ ကွာ်ကၠုၚ်နူကၠအ်ထ္ၜိုတ်တုဲ အခိၚ်စၟဳစၟတ်ရံၚ်ဂှ် ရပ်ဂွံဂဥုဲၜူမာဲ နကဵုမလိက် WY ပါ အရံၚ်သာ်ပ္ကဴ (၉၆) မရောၚ် ဂွံတီကေတ်လဝ်ရ။ ပရေၚ်ရပ်စပ်ဂှ် ဂၠိုၚ်တိုန်(ကၠေတ်တိုန်)ရ၊ မိပ်စိုတ်၊ ရပ်ဂွံဂၠိုၚ်ၚ်ခ္ဍၚ် ခိုဟ်ခ္ဍၚ်ရ၊ ဟိုတ်နူကဵု ဂဥုဲၜူမာဲတုဲ အနာဂတ်သၟတ်တအ်လေဝ် ဂၠံၚ်ဍာန်ကၠေံကၠုၚ်မံၚ်ယျ၊ အဓိက ဒၚ်ဇၞော်ဇၞော်တအ် ညံၚ်ဂွံရပ်စပ် ဓမံက်ပ္တိတ်ဂၠိုၚ်ၚ်မာန်ညိဂှ် မိက်ဂွံဟီုရ သာ်ဝွံ ကိုဝ်လောန်မံၚ် ကောန်ဍုၚ်မုဟ်ဍုၚ်ဂှ် ဟီုရ။ ဆေၚ်စပ်ကဵုပရူဒဒှ်ဏံတုဲ ဂျဝ်ဇြေန်ဒူဂှ် ဒးဒုၚ်ပံက်လဝ်ဂဗုတ် ပ္ဍဲရုၚ်ဗၠာဲသၟိၚ်လ္တူဍုၚ်မုဟ်ဍုၚ် နကဵုဂဗုတ် မယ(ပ) ၆/၂၀၂၁ ဂဥုဲပြံၚ်သၠာဲစိုတ် နကဵုၝောံပိုဒ် ၁၉(က) ဂှ်ရောၚ် ဂွံတီကေတ်လဝ်ရ။ ပ္ဍဲကဵုဂၠံၚ်ဇိုၚ်ၜဳ ဍုၚ်မတ်မလီုဂှ် ရပ်ဂွံဂဥုဲၜူမာဲ (၆) ကိုဋ်မပြၚ် ပ္ဍဲပွိုၚ်ဍုၚ်ဇြပ်ဗု ရပ်ဂွံဂဥုဲၜူမာဲ နူသၟတ်အာယုက်ဟွံပေၚ်ၜါတၠ WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.