Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ သွက်ဂွံကၠောန်ဗဒှ်အာ တ္ၚဲကောန်ဂကူမန် မရနုက်ကဵု (၇၄) ဝါ ဗဟဵုသၞာံဏံဂှ် ရန်လဝ် (၂) ဒၞာဲ by ဌာန်ပရိုၚ်ဗၠးၜးမန် | Jan 19, 2021 | ပရိုၚ် | 0 comments မိလတိုပ်ဗု၊ ဂိတုဂျာန္နဝါရဳ (၁၂၊ ၂၀၂၁) သွက်ဂွံကၠောန်ဗဒှ်အာ တ္ၚဲကောန်ဂကူမန် မရနုက်ကဵု (၇၄) ဝါ ဗဟဵုသၞာံဏံဂှ် ဟိုတ်နူကဵု အကာဲအရာယဲကပ်တုဲ ကၠောန်ဗဒှ်အာ ပ္ဍဲဖဠာတ်ဗၠးဗၠးၜးၜးဟွံသေၚ် ချပ်ရန်လဝ်ဒၞာဲ လ္တူဍုၚ်မတ်မလီု (၂) ဒၞာဲနွံရောၚ် ဒုဥက္ကဌ လၟေၚ် (၂) နာဲမန်ရာဇာ ဟီုသာ်ဏံရ။ ပိုဲဂှ် ရန်လဝ်နွံမံၚ် (၂) ဒၞာဲ၊ (၁) ဂှ်တှေ် ၝောံခန်တွဵုရး (ပြည်နယ်ခန်းမ)၊ (၂) ဂှ် ကျာ်ဒေါဝ်သာသနာ (၂၅၀၀) လ္တူဍုၚ်မတ်မလီု၊ ပိုဲအာတ်ဒၞာဲ (ပြည်နယ်ခန်းမ) ဂှ်ကၠာ ယဝ်ဟွံပြေပြံၚ်တှေ် ပိုဲကေတ်ဒၞာဲ ဘာသာသနာ (၂၅၀၀) ဂှ်ဏောၚ်၊ တုဲတှေ် ဒးရံၚ်ကဵု အကာဲအရာယဲကပ်ဏံတုဲ သွက်ဂွံကၠောန်ပေါဲဟီုတွံ လ္တူလိုၚ်ဂှ်ဒှ်ဂၠိုၚ်ဏောၚ် သာ်ဏံ ဒုဥက္ကဌ လၟေၚ် (၂) နာဲမန်ရာဇာ ဟီုရ။ ပ္ဍဲကဵုစၟတ်တ္ၚဲ (၁၀-၁-၂၀၂၁) ဂှ် ကော်လဝ်ကောံဓရီုနွံတုဲ ညးတိုန်စိုပ် (၁၀) ပွိုၚ်ဍုၚ်နွံရ၊ ပ္ဍဲဂှ် ဒက်လဝ်ဂကောံ နာယက သၚ် (၅) ဇကု၊ ခရှ် (၄) တၠတုဲ ဂကောံဥက္ကဌဂှ် (၃) တၠ၊ ဂကောံညးအုပ်ကာ (၃) တၠ၊ ဂကောံသာပ်ကမ္မတဳဂှ် (၆) သာပ်ကမ္မတဳ တုဲဒှ်အာတုဲ ဇၟာပ်သတ္တဟ စိုပ်တ္ၚဲအဒိုတ်မ္ဂး ကော်အာကောံဓရီု ပ္ဍဲဘာသာသနာ (၂၅၀၀) နွံရောၚ်ဂှ်လေဝ် နာဲမန်ရာဇာ ဟီုထ္ၜးရ။ စပ်ကဵုသြန်တံဂှ်တှေ် သြန်အလဵုအသဳ သွက်ဂွံကၠောန်တ္ၚဲပရဲနွံမံၚ်ဂှ် ပိုဲပ္တိတ်ဏောၚ်၊ တုဲတှေ် ဒုၚ်ဒါန်သြန် ညး ဍုၚ်ကွာန်တံဏောၚ်၊ ဗီုရုပ်ဂတဵုမုက်ဗစူတိ တ္ၚဲကောန်ဂကူမန်သၞာံဏံဂှ်တှေ် ဒုၚ်သဇိုၚ်ကဵု ဝၚ်လိက်တၟံဍုၚ်မတ်တၟတုဲ ဒးချူဓဇက်အာ ဗီုရုပ်ဂတဵုမုက်ဗစူတိဂှ်ဏောၚ်၊ တုဲတှေ် စပ်ကဵုပေါဲပြိုၚ်တံဂှ်တှေ် ပေါဲပြိုၚ်လိက်ပတ်တံ ပေါဲပြိုၚ်တိၚ်တိုက်လှေ်ဒယှေ်၊ ပေါဲပြိုၚ်ဝေၚ်ဇြဟတ်တံဂှ် ကၠောန်ဏောၚ်၊ ပိုဲဖျေံလဝ်သ္ဂုတ်သွာတ်ကောံဓရီုနွံ သာ်ဏံ ဒုဥက္ကဌ လၟေၚ် (၂) နာဲမန်ရာဇာ ဟီုရ။ တ္ၚဲကောန်ဂကူမန်ဗဟဵုဝွံ မရနုက်ကဵု (၆၁) ဝါဂှ် ကၠောန်ဗဒှ်လဝ် ပ္ဍဲဍုၚ်မုဟ်ဍုၚ်၊ မရနုက်ကဵု (၆၂) ဝါဂှ် ပ္ဍဲကွာန်ကၟာမဵု ပွိုၚ်ဍုၚ်ၜါသွာၚ်၊ မရနုက်ကဵု (၆၃) ဝါဂှ် ပ္ဍဲဍုၚ်လၟိုၚ်၊ မရနုက်ကဵု (၆၄) ဝါဂှ် ပ္ဍဲဍုၚ်ဇြပ်ဗု၊ မရနုက်ကဵု (၆၅) ဝါဂှ် ပ္ဍဲကွာန်ကအ်ဗိန် ပွိုၚ်ဍုၚ်ကအ်ကြိက်၊ မရနုက်ကဵု (၆၆) ဝါဂှ် ပ္ဍဲဍုၚ်ပံၚ်၊ မရနုက်ကဵု (၆၇) ဝါဂှ် ပ္ဍဲဍုၚ်ကၟာဝက် ပွိုၚ်ဍုၚ်မုဟ်ဍုၚ်၊ မရနုက်ကဵု (၆၈) ဝါဂှ် ပ္ဍဲဍုၚ်ရေဝ်၊ မရနုက်ကဵု (၆၉) ဝါဂှ် ပ္ဍဲကွာန်ကလအ် ပွိုၚ်ဍုၚ်ၜါသွာၚ်၊ မရနုက်ကဵု (၇၀) ဝါဂှ် ပ္ဍဲဍုၚ်ကျာ်မြဟ်၊ မရနုက်ကဵု (၇၁) ဝါဂှ် ပ္ဍဲကွာန်ထဝ်ပၠၚ် ပွိုၚ်ဍုၚ်ဘာအၚ်၊ မရနုက်ကဵု (၇၂) ဝါဂှ် ပ္ဍဲဍုၚ်ဟံသာဝတဳ(ဗ္ဂော)၊ မရနုက်ကဵု (၇၃) ဝါဂှ် ပ္ဍဲဍုၚ်မတ်မလီုရ။ နကဵုတၚ်ရန်တၟံ ပရေၚ်သ္ပသမ္တီ အ္စာကၞေဟ်ဂမၠိုၚ်တုဲ ဇိုန်ကဵု လာပ်လိက်ပတ်အ္စာကၞေဟ်မန် ၂၀၂၀ ရောၚ် NLD ကဵု MUP ဒှ်ဆဵုဂဗမံၚ်ဏီဟာဂှ် ဟွံချိုတ်ပၠိုတ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.