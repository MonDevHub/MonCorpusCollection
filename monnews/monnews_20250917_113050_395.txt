Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ဂကောံဗ္တောန်လိက်ပတ်မန် ကေုာံ ယေန်သၞာၚ်ဗုဒ္ဓဘာသာ အလုံဒေသရးမန်တံ ဖျေံသ္ဂုတ်သွာတ် စၟတ်တ္ၚဲ သှ်လိက်၊ စှေ်ဘာ အဆံၚ်ဗဟဵု တုဲယျရောၚ် by ဌာန်ပရိုၚ်ဗၠးၜးမန် | Apr 2, 2021 | ပရိုၚ် | 0 comments မိလတိုပ်ဗု၊ မာတ် (၂၇-၂၀၂၁) ဂကောံဗ္တောန်လိက်ပတ်မန် ကေုာံ ယေန်သၞာၚ်ဗုဒ္ဓဘာသာ အလုံဒေသရးမန်ဝွံ ဂိတုမာတ် (၂၄) ဂှ် သ္ပကောံဓရီု ပ္ဍဲကျာ်ဒေါဝ်သာသနာ (၂၅၀၀) ဍုၚ်မတ်မလီုတုဲ ဖျေံသ္ဂုတ်သွာတ် သ္ပဏာဒတန် တ္ၚဲသွဟ်လိက်၊ တ္ၚဲစှေ်ဘာ တုဲဒှ်အာရ။ ဖျေံလဝ်သ္ဂုတ်သွာတ် ပ္ဍဲပေါဲကောံဓရီုဂှ်တှေ် ဂကောံဗ္တောန်လိက်ပတ်မန်အလုံဒေသရးမန်ဂှ် သၞာံဏံ သှ်ဏောၚ်၊ စၟတ်တ္ၚဲသှ်လိက်ဗဟဵုဂှ် သက္ကရာဇ် (၁၃၈၃) သၞာံ၊ ဂိတုပသာ် (၁၂) မံက် တ္ၚဲသ္ၚိသဝ်၊ စၟတ်တ္ၚဲစှေ်ဘာဂှ် သက္ကရာဇ် (၁၃၈၃) သၞာံ ဂိတုပသာ် (၅) စွေက် တ္ၚဲအဒိုတ်၊ သီုသှ်/သီုစှေ်ဘာဂှ် ရန်လဝ် ဋ္ဌာနဘာကျာ်ဒေါဝ်သာသနာ (၂၅၀၀) ဍုၚ်မတ်မလီုဏောၚ် သာ်ဏံ ညးရေၚ်တၠုၚ်ကမၠောန်ကေၚ်ကာ ကျာ်ဇၞော်အ္စာသဳလဝန္တ (ဘာဟံသာထဝ် ဍုၚ်ဇြပ်ဗု) မြော်ရ။ ဘာမန်ဥတုက္ညၚ်ဂှ် လၟုဟ်မ္ဂး ပွိုၚ်ဍုၚ်ညးကုညး ပံက်မံၚ်တုဲ စၟတ်တ္ၚဲသှ်လိက် အဆံၚ်ပွိုၚ်ဍုၚ်ဂှ်လေဝ် တန်တဴကဵု ပွိုၚ်ဍုၚ်ညးကုညးရ သှ်ကေတ်တုဲ အခိၚ်သှ်လိက် အလုံဒေသရးမန်အဆံၚ်ဗဟဵုဂှ် ကာလစိုပ်စၟတ်တ္ၚဲ သက္ကရာဇ် (၁၃၈၃) သၞာံ၊ ဂိတုပသာ် (၅) မံက် တ္ၚဲသ္ၚိသဝ်ဂှ် ဒှ်တ္ၚဲပတိုန်စရၚ်လက္ကရဴအိုတ်ရောၚ် ကျာ်ဇၞော်ဂှ် ဆက်မြော် သာ်ဝွံရ။ သှ်လိက်အဆံၚ်ပွိုၚ်ဍုၚ်ညးကုညးဂှ် ညးတံတီစၟတ်တ္ၚဲ သှ်အဆံၚ်ဗဟဵုတုဲတှေ် တန်တဴကဵုညးတံရ၊ သှ်အဆံၚ်ဗဟဵုဂှ်ရ သှ်တုပ်ပ်၊ ဆဂး ၜိုန်ဖျေံလဝ်သ္ဂုတ်သွာတ်ဗီုဏံဂှ်လေဝ် ကာလအကာဲအရာ ပရေၚ်ဍုၚ်ကွာန် ယဝ်ရဍေံပြံၚ်လှာဲအာတှေ် ဠထေက်ကဵု ဒးပြံၚ်အစဳဇန်လေဝ် ပိုဲကလေၚ်ချပ်ပၠန်၊ ပရေၚ်ဍုၚ်ကွာန် ယဝ်ရညိၚ်မံၚ်ဗီုဏံရတှေ် ပိုဲအာ အတိုၚ်ဖျေံလဝ်ဂှ်ရ ။ ဘာဗ္တောန်လိက်မန် ဥတုက္ညၚ်ဂှ် လၟေၚ်ၚ်သၞာံပံက်ကၠုၚ်လဝ်တုဲ သၞာံတုဲကၠုၚ် (၂၀၂၀) ဂှ်ရ ဟိုတ်နူကဵု အကာဲအရာယဲကပ် Covid-19 တုဲ ဘာလ္ၚဵု ဟွံဒှ်သွဟ်လိက် ဒးဒုၚ်ကၟာတ်ထောံလေဝ်နွံ၊ သှ်အဆံၚ်ဗဟဵုဂှ်လေဝ် ဟွံဒှ်သှ်တုဲ ပ္ဍဲသၞာံဏံမ္ဂး ပေါဲသွဟ်လိက် မရနုက်ကဵု (၂၂) ဂှ် ကလေၚ်သှ်အာ အဆံၚ်ဗဟဵုပၠန်ရ။ ဌာနပံက်မံၚ်ဘာ လိက်ပတ်မန်ဥတုက္ညၚ် အလုံဒေသရးမန် လၟေၚ်ၚ်သၞာံဂှ် ပွိုၚ်ဍုၚ်ဍာ်ဗု၊ ပွိုၚ်ဍုၚ်ခေါဇာ၊ ပွိုၚ်ဍုၚ်ရေဝ်၊ ပွိုၚ်ဍုၚ်လမိုၚ်၊ ပွိုၚ်ဍုၚ်ဇြပ်ဗု၊ ပွိုၚ်ဍုၚ်ကျာ်ပိ၊ ပွိုၚ်ဍုၚ်လှာဒကှ်၊ ပွိုၚ်ဍုၚ်မုဟ်ဍုၚ်၊ ပွိုၚ်ဍုၚ်မတ်မလီု၊ ပွိုၚ်ဍုၚ်ကအ်ကြိက်၊ ပွိုၚ်ဍုၚ်သွာၚ်ဗၠဲ၊ ပွိုၚ်ဍုၚ်ဘာအၚ်၊ ပွိုၚ်ဍုၚ်ကျာ်မြဟ်၊ ပွိုၚ်ဍုၚ်တ္ကံခၟိုၚ်၊ ပွိုၚ်ဍုၚ်ပံၚ်၊ ပွိုၚ်ဍုၚ်သဓီု၊ ပွိုၚ်ဍုၚ်ဗဂေါ၊ ပွိုၚ်ဍုၚ်လဂုၚ်၊ ပွိုၚ်ဍုၚ်အၚ်ဝတံနွံရောၚ် ဂွံတီကေတ်ရ။ ဘာတန်သၠုၚ်ကောန်ဂကူမန်(ဝၚ်သ္ပဝ်) အတိုၚ်ဗီုလၟေၚ်သၞာံဟေၚ် သွဟ်လိက် သ္ပဟိုတ်ကဵုပရေၚ်ပၞာန်ထိၚ်အဝဵုတုဲ ပရေၚ်ပိုန်ဒြပ်ဍုၚ် သဝ်စှေ်ကၠုၚ်သၟးဟွံက ဇွောံမစၞစသုၚ်နာနာ ဝါတ်ခဲါမာန်ရောၚ် စွံသတိညိ WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.