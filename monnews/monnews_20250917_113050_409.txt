Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ဘာတန်သၠုၚ်ကောန်ဂကူမန်(ဝၚ်သ္ပဝ်) အတိုၚ်ဗီုလၟေၚ်သၞာံဟေၚ် သွဟ်လိက် by ဌာန်ပရိုၚ်ဗၠးၜးမန် | Apr 2, 2021 | ပရိုၚ် | 0 comments မာံသုခ၊ ဂိတုဖဝ်ရဂိုန် (၁၀) မံက်၊ မာတ် 22.2021 စနူစၟတ်တ္ၚဲ 22.3.2021 ဒဵုစိုပ် စၟတ်တ္ၚဲ 30.3.2021 ဂှ်ဘာတန်သၠုၚ်ကောန်ဂကူမန် (ဝၚ်သ္ပဝ်) ဝွံ နကဵုတၚ်သၟာန်ဌာနပညာဗဟဵု ဗီုသွဟ်မံၚ်လၟေၚ်သၞာံဂှ်ဟေၚ် ဆက်သွဟ်အာလိက်ရောၚ် ဂွံတီကေတ်ရ။ သၞာံဏံ ဟိုတ်နူယဲကပ် Covid 19 တုဲ နူကဵုဘာတန်အလဵုအသဳကီု ဘာတန်ကောန်ဂကူမန်ဗွဲမဂၠိုၚ်ကီု ဒးဇူကၟာတ်ကၠုၚ်လဝ်ဘာနွံကီုလေဝ် ဘာတန်သၠုၚ်ကောန်ဂကူမန် (ဝၚ်သ္ပဝ်) ဝွံ ဟိုတ်ဒှ်ဒၞာဲသောၚ်ၜး သ္ၚောဲနူကဵု ဒၞာဲမၞိဟ်ဂၠိုၚ်ဂှ်ရ အတိုၚ်လၟေၚ်သၞာံဟေၚ် ပံက်ကၠုၚ်ဘာနွံတုဲ သွက်ကွးဘာ (၈၊ ၉၊ ၁၀) တန်တအ် ဟွံဂွံသွဟ် ပ္ဍဲဌာနအလဵုအသဳကီုလေဝ် နကဵုပုစ္ဆာတၚ်သၟာန် ဌာနပညာဇကုကဵုဇကု ဗီုသွဟ်မံၚ်အတိုၚ်လၟေၚ်သၞာံဂှ်ဟေၚ် သွဟ်အာနွံရ။ (၁၀) တန်ဂှ်တှေ် ဟိုတ်နူအလဵုအသဳ ဟွံပံက်လဝ်တုဲတှေ် သွဟ်လ္ပာ်ဗော်ပိုဲသၟးရလေဝ်၊ တုဲတှေ် (၈) တန်ဂှ်လေဝ် သွဟ်အပိုၚ်ပိုဲသၟးရ၊ တန်သှေ်မံၚ်တအ်ဂှ်လေဝ် သွဟ်အာမွဲစွံရ၊ ဟိုတ်နူပံက်လဝ်ဘာလဇုဲညိတှေ် သွဟ်ဂှ်တှေ် ဍေံအဇုဲအာညိ သာ်ဏံ ဒုလျိုၚ်ဌာနပညာခရိုၚ်မတ်မလီု မိသိုက်ဂျိဆာန် ဟီုရ။ လၟေၚ်လၟေၚ်သၞာံမ္ဂး ကွးဘာ (၈၊ ၉၊ ၁၀) တန် နူဘာကောန်ဂကူမန်ဂှ် အခိၚ်ဘာတန်အလဵုအသဳသွဟ်မ္ဂး လုပ် သွဟ်ကၠုၚ်ဒၟံၚ် ပ္ဍဲဘာတန်အလဵုအသဳတုဲ ဂွံစၟတ်အံၚ် နူဘာတန်အလဵုအသဳတုဲမ္ဂး ဂွံအခေါၚ်ကၠောံတိုန်တက္ကသဵု အလဵုအသဳရ။ ခန်သၟာန်လ္ပာ်ဗဟဵုပိုဲတှေ် လၟေၚ်သၞာံဂှ် ဒးသှ်မံၚ်လၟေၚ်သၞာံရ၊ ညအ်ဗီုလၟေၚ်သၞာံရ ညးတအ်ကၠောန်မံၚ်၊ အရိုဟ်ရိုဟ်သၞာံလေဝ် ဍေံမံၚ်ဗီုပြၚ်ဏံရ၊ ဗွဲမဂၠိုၚ်တှေ် တၚ်စၟဳအံၚ်နူဘာအလဵုအသဳမှ ဂုဏ်ဖဵုဍေံခိုဟ်နွံ ဗီုဂှ်ဟွံသေၚ် နူကဵုဌာနပညာပိုဲလေဝ် ဂၠံၚ်တရဴနွံမာဂလိုၚ်၊ ယဝ်အံၚ်လ္ပာ်ညးဏောၚ်တှေ်လေဝ် ဂုဏ်ဖဵုဍေံ နွံတၟာသၠုၚ်မံၚ် သာ်ဏံ ဂအုပ်ဘာတန်သၠုၚ်(ဝၚ်သ္ပဝ်) နာဲဆာန်လောန် ထပ်ဟီုရ။ ဘာတန်သၠုၚ်ကောန်ဂကူမန်(ဝၚ်သ္ပဝ်)ဝွံ သၞာံဏံ ဟိုတ်နူဒးဒ္ဂေတ်ဗက်သၞောဝ်စဵုဒၞာယဲ Covid 19 တုဲ ဗီုလၟေၚ်သၞာံ အခိၚ်ကၟာတ်ဘာကဝက်သၞာံကီု အခိၚ်ကၟာတ်ဘာတ္ၚဲဒမၠေံကီု ကဵုမံၚ်အခေါၚ် ကုကွးတအ်စဴကွာန်နွံကီုလေဝ် သၞာံဏံ ဟိုတ်နူဟွံဂွံစဴကွာန် ဒးမံၚ်ဒၟံၚ်ပ္ဍဲဘာလၟိုန် ဂွံအခိၚ်ကတ်လ္ၚတ်လိက်ဂၠိုၚ်မံၚ်ဂှ်ရ စပ်ကဵုစရာဲဍာ်ဒ္ကေဝ်လိက်ကွးဘာတအ် ခိုဟ်နူသၞာံတုဲဏီ အ္စာဘာတအ် ဟီုရ။ ပ္ဍဲဘာတန်သၠုၚ်ကောန်ဂကူမန်(ဝၚ်သ္ပဝ်)ဝွံ သီုဖအိုတ် စရၚ်လၟိဟ်ကွးဘာ (၂၅၀) တၠပြၚ် ကတ်လ္ၚတ်မံၚ်နွံတုဲ ကွးဘာ (၁၀) တန်ဂှ် နွံမံၚ်လၟိဟ် (၃၄) တၠကီုရ။ ဘာတန်သၠုၚ်ကောန်ဂကူမန် ဝၚ်သွဝ်၊ ညဳသာ၊ အၚ်ဒၚ် ဖအိုတ်နွံပိဘာတုဲ ဘာတန်သၠုၚ်(ဝၚ်သ္ပဝ်)၊ ဘာတန်သၠုၚ်(ညဳသာ) ပံက်ဗ္တောန်ကၠုၚ်နွံတုဲ ဘာတန်သၠုၚ်(အၚ်ဒၚ်) မွဲ ဟွံဂွံပံက်လဝ်ရ။ ဟိုတ်နူအကာဲအရာ ပရေၚ်ဍုၚ်ကွာန်လၟုဟ်တုဲ မၞိဟ်အာကၠုၚ်အောန်မံၚ်ဂှ်ရ ပရေၚ်သွံရာန်သတ်ပညောန်လေဝ် အောန်ကၠုၚ်နွံ ဂကောံဗ္တောန်လိက်ပတ်မန် ကေုာံ ယေန်သၞာၚ်ဗုဒ္ဓဘာသာ အလုံဒေသရးမန်တံ ဖျေံသ္ဂုတ်သွာတ် စၟတ်တ္ၚဲ သှ်လိက်၊ စှေ်ဘာ အဆံၚ်ဗဟဵု တုဲယျရောၚ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.