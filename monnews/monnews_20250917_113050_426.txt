Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ညးတာလျိုၚ် DKBA (စောအောၚ်ဆန်း) ကေုာံ ကောန်သ္ဂံၚ် ဗၞတ် ၂ လက်တအ် ပံၚ်ကောံကဵု KNU ရောၚ် ပရိုၚ်ပြးတိတ်ဒၟံၚ်တအ်ဂှ် ပရိုၚ်ပ္တောံ by ဌာန်ပရိုၚ်ဗၠးၜးမန် | May 23, 2021 | ပရိုင်ပတောံ: Fact-Checking, ပရိုၚ် | 0 comments ပ္ဍဲကဵုဂိတုမေ စၟတ်တ္ၚဲ ၁၆ နူကဵုမုက်လိက် KMO media ဂှ် ပ္တိုန်လဝ်ပရိုၚ် ဒဒှ်ရ ညးတာလျိုၚ် DKBA (ကရေၚ်ဗုဒ္ဓဘာသာ) သီုကောန်သ္ဂံၚ် ၂ လက် ပံၚ်တောဲကဵု ဗော်ကရေၚ် ကေန်အေန်ယူ သီုကဵုဗီုရုပ်တုဲ မၞိဟ်ကလေၚ်တြးပ္တိတ် နွံဗၞတ် ၆၈၀ တၠပြၚ်ဂှ် နူကဵုဌာန်ပရိုၚ် (တွေးပြီးမှယုံ) တအ် သ္ပဒတန်လဝ်နွံဒၟံၚ်ရ။ ပရူပရာပ္ဍဲပရိုၚ်ဂှ်မ္ဂး ပ္ဍဲကဵုဂိတုမေ စၟတ်တ္ၚဲ ၁၆ ဏံဂှ် နူကဵုဒပ် DKBA ဂှ် သီုကဵု (စောအောၚ်ဆန်း)တှ်ေ ညးတာလျိုၚ် (၄) တၠကဵု ကောန်သ္ဂံၚ် (၂) လက်ပြၚ်တအ်ဂှ် ကၠုၚ်ပံၚ်ကောံကဵု ဒပ် KNU တအ် နွံမံၚ်ရောၚ် ဆေၚ်စပ်ကဵုပရိုၚ်ဏံတုဲ ကလေၚ်ဆက်ပ္တိုန်အာကဵုပၠန်ရောၚ် သာ်ဝွံ ချူပ္တိုန်လဝ်ရောၚ်။ ဆေၚ်စပ်ကဵုပရိုၚ်ဏံဂှ် မွဲအခိၚ်တေံ ပ္ဍဲသၞာံ ၂၀၂၀၊ ဂိတုမတ် ၁၄ ဂှ် နူကဵုဌာန်ပရိုၚ်ဗၠးၜးတအ် မဗ္တံကဵု Myanmar Times ကဵု Irrawaddy တအ် ကေၚ်ပ္တိုန်လဝ်နွံဒၟံၚ်ရ။ ပရိုၚ်ဍိုက်က်ပေၚ်ၚ်ဂှ်တှ်ေ နူကဵု ဒပ် DKBA ဂှ် သီုကဵု ဗိုလ်ဇၞော် (စောအောၚ်ဆန်း)တှ်ေ ညးတာလျိုၚ် (၁၃) တၠတအ် ဖျေံလဝ်လွဟ်ကဵု ဒပ်ပၞာန်ဗၟာတအ်ရောၚ် ချူပ္တိုန်လဝ်နွံဒၟံၚ်ရ။ ဗိုလ်ဇၞော် (စောအောၚ်ဆန်း)ဂှ် လောန်ကၠုၚ် ၂၀၂၀တေံဂှ် နူကဵုဒပ် DKBA ဂှ် ပြံၚ်စိုပ်အာ ပ္ဍဲကဵုဒပ် ပၞာန်ဗၟာတအ်တုဲ သွက်ဂွံကလေၚ်ပံၚ်ကောံကဵု ဒပ် KNU ဂှ် ဒှ်ပရိုၚ်ပ္တောံမွဲသက်သက်ရောၚ် ဟီုဂွံရ။ နူကဵုဌာန်ပရိုၚ်ဗၠးၜးကရေၚ် Karen Information Center တအ်လေဝ် ပရိုၚ်ဒပ် DKBA တအ် နကဵုဇြဟတ် (၂) ပံၚ်ကောံ ကဵု ဒပ် KNU ရောၚ် ပရိုၚ်ပြးတိတ်ဒၟံၚ်လ္တူလာၚ်တအ်ဂှ် ပရိုၚ်ပ္တောံမွဲရောၚ် ချူသ္ပဒတန်လဝ် နွံဒၟံၚ်ရ။ ပ္ဍဲကဵုကာလအခိၚ်လၟုဟ်ဏံဏောၚ်ဟီုတှ်ေ အကြာပ်ဒပ်ပၞာန်ဗၟာကဵု ဒပ်ပၞာန်ကောန်ဍုၚ်အရၚ်တအ် ဒှ်ဒၟံၚ်ပေဲါဗတိုက်ဂှ် အသိၚ်ဇၞော်တိုန်ကၠုၚ်ဒၟံၚ်အရိုဟ်ဟ်တ္ၚဲရောၚ် ဂွံတီကေတ်ရ။ ဆေၚ်စပ်ကဵုပရိုၚ်ဗီုတအ်ဏံတှ်ေ ပ္ဍဲကဵုဌာန်ပရိုၚ်လုပ်သၞောဝ်ဂမၠိုၚ်တအ်ဂှ် အခိၚ်ညံၚ်ဟွံဂွံပိုတ်သ္ကုတ်အာဂှ် ပ္တိုန်ဒၟံၚ်ကဵုအရိုဟ်တ္ၚဲရ။ ပရိသာတ်မန်ညးမဗှ်လ္ၚတ်ဒၟံၚ်ပရိုၚ်တအ်ဂမၠိုၚ်လေဝ် မုက်လိက်နွံ လ္တူ Facebook ဂမၠိုၚ်တအ်ဂှ် သ္ပညံၚ်ရဴဌာန်ပရိုၚ်လုပ်သၞောဝ်မွဲတုဲ ဗက်ပြးဒၟံၚ်ပရိုၚ်ဟွံဍာံတအ်ဂှ် နွံဒံၟံၚ်ရ။ ဟိုတ်ဒှ်သာ်ဂှ် မုက်လိက်ဗီုတအ်ဏံတအ် ယဝ်ခါရ ပ္တိုန်နၚ်တၚ်နၚ်ပရိုၚ်မွဲမွဲသာ်မ္ဂး လ္ပပတှ်ေပြဟ်ဏီညိဂှ် မိက်ဂွံဗတိုက်ဖအောဝ်ဏာရ။ ရုပ်ဝတ္ထုပိုဲ၊ ဇြဟတ်ပိုဲ၊ စိုတ်ဓာတ်ပိုဲ ဍိုက်ပေၚ်ဗက်ဟွံဂတာပ် မၞိဟ်မွဲလ္ပာ်ဂှ် ဒညတိုန်ကဵုပိုဲဏောၚ်၊ ရှေ်သှေ်တိုန်ပိုဲဏောၚ် ကမ္မတဳကေၚ်ကာဗဟဵု နာဲအံၚ်မ္ၚဵုဟီု နူကဵုကောန်ပၞာန်ဗၟာ ဇြဟတ်ဗၞတ် (၁၃၇) တၠတအ်ဂှ် ဖျေံထောံလွဟ်ကဵု ဒပ် KNU ပ္ဍဲတံဒပ်လၟိဟ် (၁) တအ်နွံရောၚ်ဂှ် ပရိုၚ်ပ္တောံ WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.