Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ပ္ဍဲကာလအကာဲအရာ ယဲကပ်ဏံ ဗီုလဵုစန်ဒက်အာမာဲဂှ် ကမ္မယှေန်ဒးပ္တိတ်ကဵုသၞောဝ်ထေက် ဗော်ညဳသၟဟ်မန်ဟီု by ဌာန်ပရိုၚ်ဗၠးၜးမန် | May 16, 2020 | ပရိုၚ် | 0 comments ဝဏ္ဏမာန်၊ မေ ၁၀၊ ၂၀၂၀ ပ္ဍဲကာလအကာဲအရာယဲကပ်ဏံ ဗီုလဵုစန်ဒက်အာမာဲဂှ် နူကဵုကမ္မယှေန်ပေဲါရုဲမာဲတံ ဒးပ္တိတ်ကဵုသၞောဝ်ထေက်ရောၚ် နာဲလျးတၟး ဖက်ဆောညးအုပ်ကာ လၟိဟ် (၁) ဗော်ညဳသၟဟ်မန် ဟီုထံက်ထ္ၜးဏာရ။ ပေဲါရုဲမာဲ (၂၀၂၀) ဏံဂှ် ကၠောန်အာပ္ဍဲဂိတု အတိုၚ်တြေံတေံရောၚ် ကမ္မယှေန်ပေဲါရုဲမာဲဟီုဓမံက်ကၠုၚ်တုဲ လတူဂှ် ကာလတ္ၚဲဏံ ပရေၚ်ယဲကပ် COVID-19 ဂှ်လေဝ် ဟွံပြေဟဲအာဏီတုဲ စိုပ်အခိၚ်စန်ဒက်မာဲဂှ် နဲကဲဗီုပြၚ်လဵု စန် ဒက်အာမာဲဂှ် နကဵုကမ္မယှေန် ဒးပ္တိတ်ကဵုသၞောဝ်ထေက်ရောၚ် ဖက်ဆောညးအုပ်ကာ ဗော်ညဳသၟဟ်မန် ဟီုသာ်ဝွံရ။ ယဝ်ပေဲါရုဲမာဲဂှ် ကၠောန်ပ္ဍဲဂိတုနဝ်ဝေမ်ဗာရောၚ် အတိုၚ်ညးတံဟီုလဝ်ဂှ်တှေ် ၜိုတ်ဂိတုဂတ(ဂျောန်)ဏံ ကမ္မယှေန်ဒးလလောၚ်တွဵုရ၊ ယဝ်ရလလောၚ်လဇုဲတှေ် နကဵုဗော်ဂွံလဝ်အဝဵု ဗော်ဇြဟတ်ဇၞော်တံဂှ် မုခက်ခုဲဟွံမွဲ ဟီုကၠာလေဝ် သွက်ဗော်ဇြဟတ်ဍောတ်ဍောတ် ဗီုကဵုဗော်ကောန်ဂကူကောန်ဍုၚ်အရၚ်တံမ္ဂး သွက်ဒးဒှ်အခက်အ ခုဲနွံ၊ တုဲ မွဲပၠန်ဂှ် ကာလယဲကပ်ဏံဂှ် နဲလဵုစန်ဒက်အာ ပေဲါရုဲမာဲဂှ် ကမ္မယှေန်တံ ဒးပ္တိတ်ကဵုသၞောဝ်ထေက် နာဲလျး တၟး ဟီုရ။ သွက်ပေဲါရုဲမာဲ အလန်တတိယ ပ္ဍဲ (၂၀၂၀) ဏံဂှ် ကၠောန်အာ အတိုၚ်လၟေၚ်ပေဲါရုဲမာဲတြေံ ပ္ဍဲဂိတုနဝ်ဝေမ်ဗာရောၚ် ညးမၞုံအခေါၚ်ဟီုဂး ကမ္မယှေန်ပေဲါရုဲမာဲကၟိန်ဍုၚ် ဥုမျေအ်နာၚ် ဟီုဓမံက်ကၠုၚ် ပ္ဍဲကဵုမုက်လိက် facebook ကမ္မယှေန် ဗွဲလၟေၚ်လၟေၚ်နွံရ။ လၟေၚ်ကမၠောန်ဗော်ညဳသၟဟ်မန် ဆက်စပ်ကိစ္စ ပရေၚ်ရုဲစှ်အလံၚ်အမာတ်တံဂှ်တှေ် ဟိုတ်နူအကာဲအာရာယဲဏံ တုဲတှေ် မၚ်မံၚ်အလဵုအသဳတံ လလောၚ်လဝ် မေ (၁၅) ဏံ အကာဲအရာကၠုၚ်သာ်လဵုရောဂှ် မၚ်မံၚ်ဖိုဟ်၊ အတိုၚ်ကမ္မယှေန်ဟီုဂှ်တှေ် ပေဲါရုဲမာဲဂှ် နဝ်ဝေမ်ဗာဏံ ကၠောန်ဏောၚ်လေဝ်၊ ဆဂး ဟီုမံၚ်ၜိုတ်ဏံ ဟွံရုမ်ဂပ်ပုဟ်၊ နဝ်ဝေမ်ဗာဏံ ယဝ်ကၠောန်ချိုတ်ပၠိုတ်တှေ် ဂိတုဂျောန်ဏံ ဗွဲမလုပ်သၞောဝ် အလဵုအသဳ ဒးလလောၚ်ပ္တိတ်ဏောၚ် သာ်ဏံ နာဲလျးတၟး ဆက်ဟီုရ။ အကာဲအရာယဲကပ်ဏံ ယဝ်ရပြေဟဲအာမ္ဂး ပရေၚ်စန်သွက်ပေဲါရုဲမာဲဂှ် ပြေပြံၚ်အာမာန်ရ။ ယဝ်ခါရ အကာဲအရာယဲ ဏံ ဟွံပြေဟဲအာဏီဒှ်မ္ဂး ပေဲါရုဲမာဲလေဝ် နဝ်ဝေမ်ဗာဏံ ကၠောန်ရောၚ်ဒှ်မ္ဂး နနဲလဵု စန်ဒက်ပကောံမၞိဟ်ဂှ် နကဵု ကမ္မယှေန်တံ ဒးပ္တိတ်ကဵုစေဝ်ပၞောန်တုဲ ပရေၚ်ပေဲါရုဲမာဲဂှ် ဗွဲမဂတာပ်အခိၚ် ကမ္မယှေန်တံ ညံၚ်ဂွံလလောၚ်ကဵုဂှ် လေဝ် ကိစ္စဇၞော်မံၚ်ရောၚ်ဂှ်လေဝ် ညးဆက်ဟီုရ။ ပေဲါရုဲမာဲအလန်တတိယ သွက်ဂွံကၠောန် ပ္ဍဲဂိတုနဝ်ဝေမ်ဗာဏံဂှ် တုဲကၠုၚ်သၞာံ (၂၀၁၉) ဂှ် ကမ္မယှေန်တံ ပကောံပ ကေဝ်လဝ် စရၚ်ညးဂွံအခေါၚ်စုတ်မာဲ (၃၇) တာန်ပြၚ်နွံတုဲ သရောပ်လၟိဟ်ဗော်ပရေၚ်ဍုၚ်ကွာန် စဵုကဵုဂိတုအေဗရဴ ဂှ်မ္ဂး လၟိဟ်ဗော်ပရေၚ်ဍုၚ်ကွာန် (၉၇) ဗော် သွက်ဂွံလုပ်ပြိုၚ်နွံရ။ ပညာအုပ်ဓုပ်ဍုၚ်ကွာန်ဂှ် ပၟိက်ဇၞော်အိုတ်ရ ကိစ္စမခတိုဟ် ပ္ဍဲဒေသပွိုၚ်ဍုၚ်ဍာ်ဗုဂှ် JMC လုပ်ကဵုအဒေါဝ်တုဲ ပသောၚ်ကဵုထေက် ဂကောံပံၚ်ကောံမဟာဇန်မန် ဖ္တိုက်ဖၟောဝ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.