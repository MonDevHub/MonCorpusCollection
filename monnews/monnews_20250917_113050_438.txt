Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ပူဂဵုနုက်တိတ်လဝ် နူဗော်ညဳသၟဟ်မန်ဂမၠိုၚ်ဂှ် ဖန်ဇန်မံၚ် သွက်ဂွံဒက်အာ ဂကောံပရေၚ်ဍုၚ်ကွာန်ဂကူမန်နွံ by ဌာန်ပရိုၚ်ဗၠးၜးမန် | May 18, 2021 | ပရိုၚ် | 0 comments မိလတိုပ်ဗု၊ မေ ၉၊ ၂၀၂၁ ပူဂဵုနုက်တိတ်လဝ် နူဗော်ညဳသၟဟ်မန်ဂမၠိုၚ် စန်ဒက်ပကောံအာဇြဟတ် ဗွိုၚ်ဂကောံမဟာဇန် လညာတ် ဆန္ဒတုပ်တံတုဲ စဳဇန်မံၚ် သွက်ဂွံဒက်အာ ဂကောံပရေၚ်ဍုၚ်ကွာန်ဂကူမန် မွဲဂကောံရောၚ် ညးစၞးဇၞးလဝ်မာဲ တုဲကၠုၚ်ပေဲါရုဲမာဲ (၂၀၂၀)၊ ညးနုက်တိတ်နူဗော်ညဳသၟဟ်မန်မွဲတၠ ဟီုရ။ ပိုဲချပ်လဝ်ဂှ်တှေ် ကော်ဘိက်အာ ဗွိုၚ်ဂကောံမဟာဇန်တံ ဗီုကဵုဂကောံဌာန်ကောံသၟတ်မန် (MYF) တံ၊ ဂကောံ အာဲကၟာဲတံ၊ ဂကောံအစောန်စရာဲမၞိဟ်ဗြဴတံ၊ ဂကောံအာဲကၟာဲတံ တုဲတှေ် ချပ်သဳကၠဳအာ အရၚ်ဂွံဒက်ပတန် ဂကောံ ကၠောန်ကေၚ်ကာပရေၚ်ဂကူမန်၊ ဟီုဍန်ဍန်တှေ် ဂကောံကၠောန်ပရေၚ်ဍုၚ်ကွာန်ဂကူမန် ဒးဒှ်ဏောၚ် သာ်ဏံ နာဲမန်ရာဇာ ဟီုရ။ ကြဴနူကဵု ဗော်ညဳသၟဟ်မန် ပါလုပ်ပ္ဍဲကံၚ်ဇြဳအုပ်ဓုပ်ဍုၚ်တုဲဂှ် ပ္ဍဲဗော်ညဳသၟဟ်မန် အဆံၚ်ကမ္မတဳကေၚ်ကာဗဟဵု (၁၉) တၠ၊ အပ္ဍဲဂှ် ဂကောံညးအုပ်ကာ (၂) တၠ၊ ကမ္မတဳဗဟဵု (၁၅) တၠ၊ ပံၚ် ကမ္မတဳဗဟဵု (၃၄) တၠ ပတိုန်လဝ်လိက်နုက် တိတ်နူဗော်ရ။ သွက်ဂွံကော်ကောံဓရီုဂှ် ကၠာတဲဂှ် ချိၚ်လဝ် ဂိတုမေမံက်ဏံရ၊ မုဒှ်ရောဟီုတှေ် မၚ်ရံၚ်မံၚ် အကာဲအရာ ပရေၚ်ဍုၚ် ကွာန်ညိ၊ အကြာဏံ အခိၚ်ခိုဟ်ညိတှေ် သွက်ဂွံကော်ရ၊ ဒက်ပတန်အာဂကောံ ပ္ဍဲကောံဓရီုဂှ်ရဏောၚ် နာဲမန် ရာဇာ ဆက်ဟီုထ္ၜးရ။ ပူဂဵုနုက်တိတ်နူဗော်ညဳသၟဟ်မန်ဂမၠိုၚ်ဂှ် လၟုဟ်မ္ဂး ချူဓဇက်ဒၟံၚ် သၞောဝ်ဒက်ပတန်ဂကောံ မူအပြောံနွံရ။ တုဲမ္ဂး ကသေအ်ကၟဝ်အာ ဂကောံမဟာဇန် ညးဆန္ဒတုပ်တံတုဲ ခြာဟွံလံဏံမ္ဂး ကော်အာကောံဓရီု သွက်ဂွံဒက်ပ တန်အာ ဂကောံပရေၚ်ဍုၚ်ကွာန်ဂကူမန်ဂှ်ရောၚ် ဂွံတီကေတ်ရ။ သၟာဗ္ၚတံ ဒးလေဲသြန်သၟိၚ် ဗွဲမပြဟ်တုဲ ဒှ်ခက်ခုဲသြန် ပ္ဍဲသ္ဘၚ်ရတုထဝ် ဗွိုက်လ္တက်ကယျိုၚ်မန် (ပေၚ် ၅၀ သၞာံ) ဂှ် ထ္ၜးပျးအာ ကယျိုၚ်မန် ခေတ်အဆက်ဆက်ရောၚ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.