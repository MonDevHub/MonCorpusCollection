Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ပ္ဍဲကဵုဍုၚ် (မၚ်းတပ်) ဂှ် ဒှ်တိဍာ်ဗၠးၜးကၠာအိုတ်ရောၚ် ချူပ္တိုန်လဝ်ဂှ် ပရိုၚ်ပ္တောံ by ဌာန်ပရိုၚ်ဗၠးၜးမန် | May 15, 2021 | ပရိုင်ပတောံ: Fact-Checking, ပရိုၚ် | 0 comments ပ္ဍဲဂိတု မေ စၟတ်တ္ၚဲ ၁၃ ပ္ဍဲကဵု ဌာန်ပရိုၚ် (တွေးပြီးမှယုံ) သ္ပလဝ်ဒတန် ပရိုၚ်ပ္တောံမွဲပိုဒ်ဂှ် နူကဵုယၟုအကံက် Nan Mo Zin Phu မချူပ္တိုန်လဝ် ပ္ဍဲကဵု CRPH Udates & Uprising New Dawei Fackbook Page ဂှ်တုဲ မၞိဟ်တြးပတိတ်လဝ်ဂှ် နွံ (၁၆၈၄) တၠရောၚ် ဂွံတီကေတ်ရ။ ပဲါနူဂှ်မ္ဂး အကံက်လ္ၚဵုတအ်လေဝ် ကလေၚ်ဆာဲစၠောံကေတ်တုဲ ထပ်တြးပ္တိတ်လဝ်နွံရောၚ် ဂွံတီရ။ နူကဵုပရိုၚ်ပ္တောံ အကံက် Nan Mo Zin Phu ပ္တိုန်လဝ်ဂှ်မ္ဂး ပ္ဍဲကဵုဍုၚ် (မၚ်းတပ်)ဂှ် ဒှ်တိဍာဗၠးၜးကၠာအိုတ်ရ နူကဵုဒစဵုဒစး နာနာ၊ တိုက်သၠဲပိုန်ဒြပ်ကၟိန်ဍုၚ် ကဵု တံဒပ် ၂၇၄ တအ်ဂှ်လေဝ် သီဂွံလဝ်ရောၚ် ဂှ် ချူပ္တိုန်လဝ် ပရိုၚ်ဟွံဍာံဂှ် ဂွံဆဵုကေတ်ရ။ နူကဵုကောန်ဍုၚ် (မၚ်းတပ်) မွဲတၠ ဟီုလဝ်ဂှ် ပရိုၚ်ဏံဂှ် ဒှ်ပရိုၚ်ဟွံဍာံမွဲပိုဒ်ရောၚ်ဂှ် နူကဵုဌာန်ပရိုၚ် (တွေးပြီးမှယုံ) သ္ပဒတန်လဝ်ရ။ နူကဵုဌာန်ပရိုၚ် Mizzima တအ်လေဝ် ပရိုၚ်ဏံဂှ် ဒှ်ပရိုၚ်ပ္တောံမွဲရောၚ် သ္ပဒတန်လဝ် နွံဒၟံၚ်ကီုရ။ ဆေၚ်စပ်ကဵုပရိုၚ်ပ္တောံဏံတုဲ နူကဵုဌာန်ပရိုၚ်ဗၠးၜး မဗ္တံကဵု Ayeyarwaddy Times တအ် ဓမံက်ထ္ၜးလဝ်ဂှ်မ္ဂး ဆေၚ်ကဵုကိစ္စပရူပရာ ဍုၚ်(မၚ်းတပ်)ဂှ် ကံၚ်သဳပၞာန်တအ် ထပ်ဗပေၚ်လဝ် ဇြဟတ်တုဲ က္ၜၚ်ကျာပၞာန်တအ်တဝ် ပဝ်ဂေတ်ဒၟံၚ်တအ်ဂှ် ဆက်စၠောံလဝ် ညးကောန်ဍုၚ် (မၚ်းတပ်) ဂှ်ကီု၊ နူကဵုဌာန်ပရိုၚ် Khit Thit Media ဂှ်လေဝ် ပရေၚ်ပၞာန်သ္ကာတ်မြဟ်ဒၟံၚ်ရောၚ် ချူပ္တိုန်လဝ် နွံဒၟံၚ်ရ။ ဟိုတ်နူကဵု အကံက်လ္ၚဵုတအ် ချူပ္တိုန်ဒၟံၚ်ပရိုၚ်ပ္တောံနွံဒၟံၚ်တုဲ ပကတိပရိုၚ်ဍာံဍာံတအ် ဂွံစိုပ်ပရိသာတ်တအ်မာန်ဂှ် လဇုဲလဇဒၟံၚ်ကီုရ။ ပရိသာတ်ကောန်ဂကူမန်ပိုယ်တအ်လေဝ် အဃောကာလ ပရေၚ်ဍုၚ်ကွာန်ဟွံညိၚ်ဝတ်ဒၟံၚ်ဂှ် ပရိုၚ်ဒှ်သၠေဟ်ပၟာကီု၊ ပရိုၚ်ပ္တောံကီုတအ်ဂှ် စိုပ်ကတောဝ်ပရိသာတ်ပိုယ်တအ် လောဲသွာမံၚ်ဂှ်ရ ပရိုၚ်ဟွံဍာံကီု ပရိုၚ်ပ္တောံကီု် မပြးဒၟံၚ် လ္တူ facebook ဂမၠိုၚ်တအ်ဂှ် လ္ပပတှ်ေစှ်ေစိုတ်ပြဟ်ဏီညိဂှ်လေဝ် မိက်ဂွံဗတိုက်ဖအောဝ်ကဵုဏာရ။ Reference>>တွေးပြီးမှယုံ-Think Before You Trust ဒပ်ပၞာန်ကချေၚ် KIO တံ ပတိတ်လိက်လလောၚ်တြး ဇၟာပ်မၞိဟ်ဒးကေတ်တာလျိုၚ် ပ္ဍဲပၞာန်ဂှ် ပရိုၚ်ပတောံ လိက်လလောၚ်တြး နူကဵုကမ္မယှေန်ပေဲါရုဲမာဲကၟိန်ဍုၚ် နွံသၟတ်တဲကံၚ်သဳပၞာန် တြးပ္တိတ်လဝ်ဂှ် ပရိုၚ်ပ္တောံ WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.