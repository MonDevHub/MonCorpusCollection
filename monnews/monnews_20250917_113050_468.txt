Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ပ္ဍဲကဵုဂိတု ဂျောန် ၁၄ လ္တူဍုၚ်မတ်မလီုထ္ၜးကၠုၚ်ဆန္ဒ ဟီုဂှ် ဒှ်ပရိုၚ်ပ္တောံ by ဌာန်ပရိုၚ်ဗၠးၜးမန် | Jun 16, 2021 | ပရိုင်ပတောံ: Fact-Checking, ပရိုၚ် | 0 comments ပရိုၚ်ဏံဂှ် ပ္ဍဲကဵုဂိတု ဂျောန် စၟတ်တ္ၚဲ ၁၄ နူကဵု(Page) Myanmarlocalnews-media ဏံဂှ် စတုဲ ဗက်တြးပ္တိတ်ဒၟံၚ် လ္တူမုက်လိက် Facebook တအ်ရ။ လိက်ချူပ္တိုန်လဝ် လ္တူဂှ်တှ်ေ ဂကောံ ပလီုပထုဲ ပရေၚ်ၜိုဟ်လလံကၟိန်ဍုၚ်ဂှ် ဒှ်ဂကောံ သဳအာပဳအုက်ချ်၊ အေန်ယူဂျဳ ကဵု ဂကောံပကီုပရာပ် ပဳတဳဖေက်ဖ် ဒစဵုဒစးအာရောၚ်ဂှ် ပ္ဍဲကဵုတ္ၚဲဏံ ဂိတုဂျောန် စၟတ်တ္ၚဲ ၁၄ ကၠောန်သ္ပလဝ် လ္တူဍုၚ်မတ်မလီုရောၚ် ဓမံက်ထ္ၜးလဝ် သာ်ဏအ်ဂှ် ဒှ်ပရိုၚ်ပတောံမွဲရောၚ် ဂွံတီကေတ်ရ။ ဂကောံတအ်ဏံဂှ် ဒှ်ဂကောံပလီုဍုၚ်၊ ဒၞဲါမၞိဟ်တအ်အာကၠုၚ်ဂၠိုၚ်ဂှ် ဗတိုဟ်မခတိုဟ်ကီု၊ စံၚ်ပလီုဘာကီု၊ ညးအုပ်ဓုပ်ကွာန်တအ်လေဝ် ဟွံမွဲကဵုဒုဟ်ဒဏ်တအ်ဂှ် ဒးဒုၚ်ဂစိုတ်ထောံကီု ချူဓမံက်လဝ်ရ။ ဆေၚ်စပ်ကဵုပရိုၚ်ဏံတုဲ ပ္ဍဲကဵုလ္တူဍုၚ်မတ်မလီုဂှ် ပေဲါထ္ၜးဆန္ဒလဵုလေဝ် ကၠောန်သ္ပလဝ်ဟွံမွဲပုဟ်ဂှ် ဂွံတီကေတ်လဝ်ရ။ တုဲပၠန် နူကဵု (တွေးပြီးမှယုံ) ဆက်သၟာန်လဝ် ညးဒေသဍုၚ်မတ်မလီုမွဲတၠဂှ်တှ်ေ လ္တူဍုၚ်မတ်မလီုဏအ်ဂှ် ပေဲါထ္ၜးဆန္ဒဗီုတအ်ဏံဂှ် မၞိဟ်လဵုကၠောန်သ္ပလဝ် ဟွံမွဲရောၚ် သ္ပဒတန်လဝ် နွံရ။ တုဲပၠန် ဗီုရုပ်သုၚ်စောဲလဝ်တအ်ဂှ်လေဝ် ဒှ်ဒၟံၚ်ဗီုရုပ် မၞိဟ်ထ္ၜးဒၟံၚ်ဆန္ဒ လ္တူဍုၚ်မတ်မလီုဟွံသေၚ်ရောၚ်။ ပ္ဍဲကဵုအလာံ မပါဒၟံၚ်လ္တူကွဳစက်ဂှ်မ္ဂး ဒှ်ဒၟံၚ်အလာံ ကောန်ဂကူရခေၚ်ရောၚ် ဟီုဂးစဂွံရ။ နူကဵု (Page) Myanmarlocalnews-media ဏအ်ဂှ် ကၠောန်ပ္တောံလဝ် ညံၚ်ကဵုမုက်လိက်လုပ်သၞောတ်ကီုတုဲ ဒှ် (Page) ဒစဵုဒစးဒၟံၚ်ကဵု ကံၚ်စဳပၞာန်ကီု၊ ချူပ္တိုန်ဒၟံၚ် ပရူပရာပၞာန်ပရေံကီုဂှ် ဂွံတီကေတ်လဝ်ကီုရ။ အဃောအကြာဂကောံ ကံၚ်စဳပၞာန်ကဵု NLD တအ်ဂှ် ပရိုၚ်ဗီုတအ်ဏံ ချူပ္တိုန်စလုပ်ရ။ ဟိုတ်ဒှ်သာ်ဂှ်ရ ပရိုၚ်နူကဵုဌာန်ပရိုၚ်လုပ်သၞောဝ်ဟွံသေၚ်မွဲသာ် ယဝ်ခါရ တိုန်စိုပ်ကၠုၚ်လ္တူမုက်လိက်တအ်တုဲ ဒှ်ဒၟံၚ်သံသယမ္ဂး ပရိုၚ်ဏံ ဍာံ/ဟွံဍာံဂှ် ဗွဲမကၠာအိုတ် မိက်သ္ဂောံကဵု ဗဵုကျောဝ်ရံၚ် ပ္ဍဲဌာန်ပရိုၚ်လုပ်သၞောဝ်ကီု၊ နအလဵုဇကု ဟွံချိုတ်ပၠိုတ်မ္ဂး ဆက်သၟာန်ရံၚ်မၞိဟ်တီကၠိုဟ်ပရိုၚ်ကီုဂှ် မိက်ဂွံဗတိုက်ဖအောဝ်ဏာရ။ Reference>>တွေးပြီးမှယုံ-Think Before You Trust ရပ်ဂိုၚ်စွံလဝ်ပ္ဍဲတဲဇကု သြန်ပိကိုဋ်ကဵု လ္တူပိကိုဋ်ကီု၊ ဂိုၚ်ဒေပ်လဝ်မွဲမွဲဒၞဲါကီုတအ် ညံၚ်ဟွံဂွံကၠောန်သ္ပဂှ် ပ္ဍဲကဵုဂိတုဂျောန် စၟတ်တ္ၚဲ ၁၅ အခိၚ်ဗ္တံ ၜိုတ် (၈) နာဍဳဂှ် လလောၚ်တြးလဝ်ရောၚ်ဂှ် ပရိုၚ်ပ္တောံ ဗီုလၟေၚ်သၞာံဟေၚ် အပ်ကွးဘာတၟိမ္ဂး တၞးလိက်ပြံၚ်ဘာနွံမှ ဒုၚ်တဲကွးဘာရောၚ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.