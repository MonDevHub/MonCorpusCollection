Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ မန်ညဳဂှ်နွံပၟိက် ဗီုလဵုဂွံညဳ၊ မန်တဴတက်ဂှ် မိက်ဂွံဒုၚ်စ ဗီုလဵုဂွံတဴတက်၊ မန်ဂွံဇၞော်မောဝ်ဂှ် မိက်ဂွံကဵုဒှ် ဗီုလဵုဂွံဇၞော်မောဝ်၊ နဲကဲကီု ကမၠောန်ကီု ပရေၚ်ပါလုပ်ကီု ပါလုပ်ချိုတ်ပၠိုတ်ဇဳဒိုဟ်မှ ဍေံဒှ်ဂုန်ဖဵု ကမ္မတဳကေၚ်ကာဗဟဵု နာဲအံၚ်မ္ၚဵုဟီု by ဌာန်ပရိုၚ်ဗၠးၜးမန် | Jun 2, 2021 | ပရိုၚ်, သၟာန်သွဟ် | 0 comments အဆက်နူလၟေၚ်တုဲကၠုၚ်တေံ .. မိမဳလေဝ် ပ္တိုန်ထ္ၜးလဝ်ရ။ သၟာန် ။ ။ (အေန်ယူဂျဳ) လလာၚ်တရး ပံက်လဝ်ဒပ်ပၞာန် (ပဳဒဳအာပ်) သွက်ဂွံစဵုဒၞာ အလုံဍုၚ်ဗၟာ ပ္ဍဲစၟတ်တ္ၚဲ (၅) ဂှ် နကဵုဗော်ဍုၚ်မန်တၟိ သာ်လဵုညာတ်ကီုရော? သွဟ် ။ ။ အေဇှ် ဟီုစ ပံက်လဝ်ဒပ်ပၞာန်ညးဍုၚ်ကွာန်ဂှ် ကမၠောန်ညးတံဏောၚ်၊ ကမၠောန်ပိုဲဟွံသေၚ် ဒှ်ဟဂှ်၊ ကမၠောန်ညးတံ ပရေံကီု ခိုဟ်ကီုဂှ် ပိုဲဂွံပါ်ပဲါဝါတ်ညိ၊ ဆဂး ကမၠောန်ပိုဲဂှ် အရၚ်ကံကုသဵုဂကူမန် မန်ညံၚ်ဂွံဖန်ဖက်မာန် အၝေဏံ နဇိုၚ်နတဲ ဒးတက်ကျာ သီုပရေၚ်ဍုၚ်ကွာန်ဏောၚ်၊ လ္တူကမၠောန်ညးတံဂှ် ပိုဲဟွံမိက်ပါ်ပဲါပုဟ်၊ ဓမံက်ရုပ်ရဴ စိုပ်ကဆံၚ်ၜိုတ်လဵုရောဟီုတှေ် ဗွဲချိုတ်တ်ပၠိုတ်တ်၊ ကၠးကၠးမးမး ဟွံတီဏီတုဲတှေ် ပိုဲဟွံမိက်ပါ်ပဲါဏီရ။ ဆဂး လ္တူကမၠောန်ညးတံ ပ္ဍဲကဵုဒေသမန်ပိုဲဏံ ၜိုတ်ပိုဲမိၚ်ကေတ်တှေ် ဓမံက်ရုပ်ရဴယျဟာ ဟွံဓမံက်ဏီဟာဂှ် စဵုကဵုလၟုဟ် ပိုဲဟွံဆဵုဏီဖိုဟ်။ သၟာန် ။ ။ လောန်ကၠုၚ်မွဲအခိၚ်တေံ အ္စာပံၚ်တဲကၠောန်ကၠုၚ်ကဵု သၟတ်တံ မပ္တံကဵု တ္ၚဲပၠန်ဂတးကီု၊ တ္ၚဲဟံသာဝတဳလီုကီု၊ တ္ၚဲသၟတ်ကီု စပ်ကဵုကမၠောန် ဂွံကလိတ်ကလောတ်တံဏံဂှ်တှေ် ဗီုလဵုအ္စာ ဒးကဵုကေတ်ကဵုသၟတ်တံ နွံကီုရော? သွဟ် ။ ။ ဒးဟီုပရေၚ်ဆဵုဂဗတှေ် ကၠာအိုတ်ဂှ် ရံၚ်ကဵုအကာဲအရာသၟတ်၊ အကာဲအရာဒေသ၊ အကာဲအရာအခိၚ် အခါဂှ်တုဲ ဍေံတံ မုမိက်သ္ဂောံဂွံရောဂှ် ဇကုဒးတီကၠးဏောၚ်၊ ဍေံတံ မိက်ဂွံအာကျာ်ဟာ၊ ဍေံတံ မိက်ဂွံလေပ်ပညာဟာ၊ ဍေံတံ မိက်ဂွံလေပ်ကွတ်ဟာ၊ အၝေဍေံတံမိက်သ္ဂောံဂွံဂှ် ဇကုချပ်ကၠာ၊ ချပ်တုဲ ဍေံတံပါကၠုၚ်ကရောံဇကု ဗက်ဟွံဂတာပ် ၝဇကုမိက်ဂွံဒှ်ဂှ် ဇကုဖျေံဗီု ဖျေံကမၠောန်၊ ဥပမာဍေံ ပိုဲကၠောန်တ္ၚဲပၠန်ဂတး သၟတ်တံ မိက်ဂွံကၠောန် တ္ၚဲပၠန်ဂတးကီုလေဝ် ဍေံဖေက်မံၚ် ညံၚ်ဟွံဂွံဖေက်ဂှ် ဇကုဖန်ဇန်ကဵု၊ ဍေံတံ ခရိတ်ဂၠံၚ်ဟွံမွဲ ညံၚ်ဂွံခရိတ်ဂၠံၚ်နွံ ဇကုဘိုၚ်ဖန်ကဵု၊ ခရိတ်ဂၠံၚ် ခရိတ်စ ကဵုဍေံဓမ္မတာဗက်ဟွံဂတာပ် ဍေံလေဝ်ဟွံဒှ်အန္တရာဲပုဟ်တှေ် ဍေံဗက်ကၠုၚ်ဇကု၊ ဟိုတ်ဒှ်သာ်ဂှ်ဟွံဂတာပ် ဇကုမုမိက်ဂွံဟီု၊ မုမိက်ဂွံသဳကၠဳ ချူစဳဇန်တုဲတှေ် ဖန်က်ဂွံ၊ လ္တူအကာဲအရာကမၠောန်ဂှ် ကမၠောန်ဒှ်ဍာ်ဇမၠိၚ်ဟာ၊ ကမၠောန်ဒှ်ဂုဏ်ဖဵုဟာ၊ ကမၠောန်ဒှ်အရၚ်ဖဵုညးဂမၠိုၚ်ဟာ ဇကုဒးချပ် ဇြိုဟ်ဟ်နက်က်ဏောၚ်၊ တုဲပၠန် ဍေံမိက်ဂွံလေပ်ကမ်ပျူတာ၊ ကမ်ပျူတာလေဝ်ဗ္တောန်၊ ပရေၚ်ဍုၚ်ကွာန်လေဝ်ဗ္တောန်၊ ဍေံမိက်ဂွံလေပ်အေၚ်္ဂလိက်၊ အရၚ်ဍေံဂွံတိုန်ဘာအေၚ်္ဂလိက်ဂှ် မိမဍေံလေဝ်တုပ်စိုတ်ဏောၚ်၊ ဇကုဗ္တောန်ကဵုဍေံ အေၚ်္ဂလိက်မးမး ဇကုပၠုပ်ကဵုဍေံ ပရေၚ်ဍုၚ်ကွာန်၊ မွဲလ္ပာ်ဂှ် ဍေံစိုတ်လုပ်စကဵု ကွတ်ပၞာန်တှေ် ဇကုဗ္တောန်ကဵုဍေံ သီုကဵုကွတ်ပၞာန်၊ ဍေံစိုတ်ပါကၠုၚ်ဗက်ဟွံဂတာပ်ဂှ် အတိုၚ်ပၟိက်စိုတ်ဇကု မိက်ဂွံဒှ်ဂှ် ဖန်ဏာ လးဖျေံဏာဂွံရ။ ဟီုစတှေ် ဒးဗက်လိုက်စိုတ်ဍေံကၠာ လိုက်စိုတ်ဍေံဂှ် လိုက်မိမဍေံလေဝ် ဒးတုပ်စိုတ်၊ ပွဳဗွိုၚ်ဍေံလေဝ် ဒးကြိုက်စိုတ်ဏောၚ်၊ ဍေံပြေပြံၚ်ဗီုဂှ်ဏောၚ်တှေ် ဒှ်ကၠုၚ်ကမၠောန်ရ။ ကမၠောန်ဍေံဟွံကၠိုဟ်ဂှ် လက္ကရဴဍေံကၠိုဟ်ကၠုၚ်ဏောၚ်၊ စိုတ်ဓါတ်ဆာန်ဂကူဍေံ သၠုၚ်တိုန်ဗက်ဟွံဂတာပ် ဍေံဒှ်ကၠုၚ်က္ဍိုပ်မာန်ရ။ သၟတ်ချဳဓရာၚ် ပိုဲလွဳၜံၚ်လဝ်ဂှ်တှေ် ဂွံကၠုၚ်ဒၞာဲတၟာဂလိုၚ်ရ၊ လၟုဟ်ဍေံတံ အာဂတပၠတရဴတှေ် ဍေံတံကၠောန်ကေတ်တ်ဂွံယျ၊ ဍေံတံပါလုပ်ကၠုၚ်က္ဍိုပ် လုပ်အဝေါၚ်လေဝ်မာန်ကၠုၚ်ယျတုဲတှေ် ဟီုစတှေ် ဒှ်ဂုဏ်ဖဵု ပရေၚ်ကမၠောန်ပိုဲ လောန်ကၠုၚ် (၂၀) သၞာံတေံ လၟုဟ်တှေ် သတ်ပၟဝ်ဇဝ်ပ္ကဴ ဍေံတံ တိတ်ကၠုၚ်ယျ ဒးဟီုစဟဂှ်။ သၟာန် ။ ။ ဂကောံရပ်လွဟ်တၞဟ်ဟ် ချဳဓရာၚ်မံၚ်တုဲ ဂကောံရပ်လွဟ်မန်ပိုဲ မုဟိုတ်ဟွံချဳဓရာၚ် ဟွံတုပ်ကဵုညးတၞဟ်ရော? သွဟ် ။ ။ အေဇှ်တှေ် ပိုဲဒးကလေၚ်သၟာန် စိုတ်ဓါတ်ကောန်ဂကူမန်ပိုဲဂှ် ဟွံစိုပ်ကဆံၚ် ကောန်ဂကူညးတၞဟ်ဏီပုဟ်၊ ဥပမာဍေံ ဟွံစိုပ်ကဆံၚ် ကောန်ဂကူရခေၚ်၊ ဟွံစိုပ်ကဆံၚ် ကောန်ဂကူကချေၚ်ဏီပုဟ်၊ စိုတ်ဓါတ် ကောန်ဂကူပိုဲဂှ် ဟီုစတှေ် ဒုၚ်ဒဒိုက်၊ သၠးဂုဏ်ဖဵု ချိုတ်တ်ပၠိုတ်တ် ဟွံမွဲဏီပုဟ်၊ မွဲလ္ပာ်ဂှ် ဗက်သာ၊ မွဲလ္ပာ်ဂှ် ကေတ်အခေါၚ်အရာ ဂၠိုၚ်မံၚ်ညိဏီ၊ ဟိုတ်တံဏံဂှ် ဟွံဒှ်ဒဒိုက်ဂၠိုၚ်ၚ်တုဲတှေ် ဍေံဒှ်ကၠုၚ်ဗီုဏံမာန်ရ။ ဟိုတ်ဂှ်ရ ပိုဲဂှ် လေဝ် မိက်ဂွံပြေၚ်ရေၚ်ပေဲါဗ္တိုက် ဂၠိုၚ်နူကဵုဂကူညးတၞဟ်တံဏီ၊ ဆဂး ပါလုပ်ကၠုၚ် ဍိုက်က်ပေၚ်ၚ် ဟွံမွဲဏီပုဟ်တှေ် ၜိုတ်ဆန္ဒမိက်ဂွံဒှ်ဂှ် ဒးစွံလဝ်မွဲတဲကၠာတုဲ ၜိုတ်ဒှ်မာန်ဂှ် ဒးအာမံၚ်ဏောၚ်ရ။ ပုရိသာတ်မၞိဟ်ဗဵုမံၚ် (Live) ဏံ ပါလုပ် ကရောံပိုဲဂၠိုၚ်တှေ် လၟုဟ်ပိုဲပံက်မံၚ်ဘာ ကွတ်ပညာနာနာသာ်ဏောၚ်၊ ဘာဂဥုဲနွံဏောၚ်၊ ဘာပၞာန်နွံဏောၚ်၊ ဘာကမ်ပျူတာနွံဏောၚ်၊ ဘာအေၚ်္ဂလိက်နွံဏောၚ်၊ ဇၟာပ်ဘာဂှ် ကၠုၚ်တိုန်အိုတ်ညိ၊ အေဇှ်တှေ် သွာၚ်ညးသွာၚ်ညး လုပ်ဗက်ဟွံဂတာပ် အရၚ်ဂွံချဳဓရာၚ် လညာတ်သမ္တီသၠုၚ်တိုန်ဗက်ဟွံဂတာပ်တှေ် ဂကူပိုဲ ဒပ်ပၞာန်ဗၠးၜးပိုဲ လုပ်ပေဲါဗ္တိုက်ဂှ် ခိုဟ်အာနူဂကူညးတၞဟ်မာန်ဏီဏောၚ်၊ အကာဲအရာ ဒေသတိဍာ်ပိုဲဂှ် ခိုဟ်မံၚ်၊ ဂကူပိုဲနွံမံၚ် ဟီုစ မန်မွဲဂကူဓဝ်ရ၊ လိက်ပတ်ယေန်သၞာၚ်လေဝ်တုပ်၊ အရေဝ်ခြာလေဝ်တုပ်၊ ဂကူလေဝ်တုပ်၊ မၚ်မွဲသာသနာ ဗုဒ္ဓဘာသာလေဝ်ဂၠိုၚ်၊ နူကဵုဂကူညးတၞဟ် ပြးဇးမံၚ်ဟွံသေၚ်ဏီတှေ် အၝေဏံဂှ် တော်ကဵုတၚ်ခိုဟ် သာနူညးတၞဟ်ဏီ၊ ဟိုတ်ဂှ်ရ ပိုဲတံ တဲညဳကသုညဳ ချဳဓရာၚ်ညဳဏောၚ်တှေ် တၚ်ပိုဲချဳဓရာၚ်ဏံဂှ် ပဵုတုဲ ဍေံသၠုၚ်တိုန်ဏောၚ်၊ ဆဂး နကဵုကာယ ပါလုပ်ဟွံမာန်တှေ် နကဵုရုပ်ဝတ္ထု ညံၚ်ဂွံပါလုပ်၊ ရုပ်ဝတ္ထုပါလုပ်ဟွံမာန်တှေ် နကဵုကွတ်ပညာဇကုဂွံဂှ် ကၠုၚ်ကဵုအရီုဗၚ် ဣညအ်ဂှ် အခန်မွဲကဵုမွဲ ဒှ်မံၚ်ထံက်ပၚ် ဂတးဂတန်ညးသ္ကံရဏောၚ်၊ မၞိဟ်ပါလုပ်ကာယဂှ်ပါ၊ မၞိဟ်ပါလုပ်ရုပ်ဝတ္ထုဂှ်ပါ၊ မၞိဟ်ပါလုပ်ကဵုပညာ သၠုၚ်တိုန်စရာဲဍာ်ဒကေဝ် ကွတ်ပညာလေဝ် ပါဏောၚ်တှေ် အခန်ညးကဵုညး ကေတ်တာလျိုၚ်မာန်ဏောၚ်တှေ် ၝဏံဂှ် စိုပ်တရဴမာန်ဏောၚ်ရ။ ပိုဲဒးအောန်စိုတ် လေဝ်ဟွံမွဲပုဟ်၊ ပိုဲသွက်ဂွံဍောတ်စိုတ်လေဝ် ဟွံမွဲပုဟ်၊ ပိုဲဟွံညဳဏီရ ပိုဲသၠးဂုဏ်ဖဵု ဒုၚ်ဒဒိုက်ဟွံမာန်ဏီရ စိုပ်မံၚ်ဗီုဏံဂှ် မိက်ဂွံကဵုကၠးစိုတ်ရ။ သၟာန် ။ ။ တၚ်လက္ကရဴအိုတ် တၚ်သၟာန်သှေ်မံၚ်တံဂှ် မုအ္စာ မိက်ဂွံထပ်ဗပေၚ်နွံဂှ်လေဝ် လဴစကဵုညိ? သွဟ် ။ ။ ကောန်ဂကူမန်ပိုဲတံဂှ် နွံပၟိက်မံၚ်ကဵု အခေါၚ်ဗၠးၜး သီုဖအိုတ်ရဏောၚ်၊ အခက်ခုဲညး အခက်ခုဲအဲတုဲတှေ် ဗီုလဵုဒှ်ဒှ် နကဵုကာယ နကဵုရုပ်ဝတ္ထု နကဵုကွတ်ပညာ မွဲမွဲလ္ပာ် ဘိုၚ်ရံၚ်ညးသ္ကံ စိုတ်ထတ်မှ ဒှ်ကမၠောန်မာန်ဏောၚ်၊ လ္တူကမၠောန်ဏံဂှ်တှေ် ၜိုတ်လဵုဇကုဘိုၚ်ယိုက်ဂၠေၚ် ကေတ်တာလျိုၚ်မာန်ဂှ်တှေ် အခန်မူစိက္ဍိုပ်ကၠံ ယိုက်ဂၠေၚ်မာန်၊ အခန်လဵု ကဏ္ဍလဵု ယိုက်ဂၠေၚ်မာန်၊ ပိုဲဂှ်တှေ် အခန်လဵုဒှ်ဒှ် နကဵုဗော်တှေ် ပံက်လဝ်ပါၚ်တြၚ်ရဏောၚ်၊ လ္တူမၞိဟ်လေပ်ပညာလေဝ် အခန်မၞိဟ်လေပ်ပညာ ပိုဲစွံကဵုတုဲတှေ် အခန်မၞိဟ်ကဵုရီုဗၚ်ဂှ် အခန်ကဵုရီုဗၚ် ပိုဲသ္ပသမ္တီဏောၚ်၊ အေဇှ်ရတှေ် ဠဒးတက်ကျာ၊ ဠဒးသဳကၠဳ၊ ဠဒးကဵုကသပ် ကၠုၚ်စိုပ် ချူလိက်ဗစိုပ်ကဵုဒၞာဲပိုဲတုဲတှေ် အခန်လဵု ဗော်ဍုၚ်မန်တၟိ ယောၚ်ယာမံၚ်ဏောၚ်၊ အခန်လဵုဂှ် ဒးသၠုၚ်ပတိုန်အသိၚ်ဏောၚ်၊ ဠသၠုၚ်ပတိုန်အသိၚ်တှေ် နကဵုဟီုကိုန်အစဳဇန်စှေ်စှေ်ညိ၊ တိုန်နဲကဲ ချိုတ်တ်ပၠိုတ်တ် ဖျေံကဵုဗီုပိုဲတုဲတှေ် ပဵုတုဲစိုပ်တရဴဏောၚ်၊ ဥပမာဍေံဟီု မန်ညဳဂှ် နွံပၟိက် ဗီုလဵုဂွံညဳ၊ မန်တဴတက်ဂှ် မိက်ဂွံဒုၚ်စ ဗီုလဵုဂွံတဴတက်၊ မန်ဂွံဇၞော်မောဝ်ဂှ် မိက်ဂွံကဵုဒှ် ဗီုလဵုဂွံဇၞော်မောဝ်၊ နဲကဲကီု ကမၠောန်ကီု ပရေၚ်ပါလုပ်ကီုဂှ် ပါလုပ်ချိုတ်တ်ပၠိုတ်တ် ဇဳဒိုဟ်မှ ဍေံဒှ်ဂုဏ်ဖဵုဏောၚ်၊ ဟီုမံၚ်လ္တူကျာ၊ ဟီုမံၚ်သၟး မိက်ဂွံတီအၝေဂှ်သၟး နဲကဲကၠောန် ပိုဲဟွံတီဂှ်ရ ပိုဲကော်ဘိက် ပိုဲအာတ်ကသပ် ကၠုၚ်ကဵုကသပ်ပိုဲညိ၊ မွဲလ္ပာ်ဂှ် မၞိဟ်တက်ကျာတံဏံဂှ် ပိုဲဒဒှေ်ဒယှ်လေဝ်နွံ ပိုဲတီညာတ်လေဝ်နွံ၊ ဆဂး ဠဟီုတှေ် သီုကသပ်၊ သီုနဲကဲ၊ သီုပါလုပ်တှေ် ပဵုတုဲစိုပ်တရဴဏောၚ်၊ ဟီုသၟး တၚ်ကဵုကသပ် နဲကဲဟွံပါလေဝ် ပိုဲကၠောန်ဟွံဒးပုဟ်၊ နဲကဲပါကီုရ ပါလုပ်ဟွံမာန်ချိုတ်ပၠိုတ်၊ အာဂတပၠတရဴကရောံပိုဲ ဟွံမာန်ချိုတ်ပၠိုတ် ဍေံဟွံဍိုက်ပေၚ်ရ။ ဟိုတ်ဂှ်ရ ပိုဲမိက်ဂွံဟီု လ္တူကောန်ဂကူမန်ပိုဲတံဂှ်တှေ် ဂွံဍိုက်ပေၚ်ခိုဟ်ဟ်မာန်တှေ် နကဵုပိတၚ်ဏံ သီုပါလုပ်၊ သီုကဵုကသပ်၊ သီုကဵုနဲကဲ သီုပါ်ပဲါထံက်ထ္ၜးဏောၚ်တှေ် ပဵုတုဲ စိုပ်တရဴမာန်ဏောၚ် မိက်ဂွံဖျေံမေတ္တာ မိက်ဂွံအာတ်ဏာရီုဗၚ်ဗီုဏံရ။ အခိုက်ပၞာန်သီအဝဵု က္တဵုဒှ်ကၠုၚ် ပ္ဍဲဍုၚ်ဗၟာ သ္ကုတ် (၈) Guiding Star Journal June 1 (PDF) WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.