Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ဂဥုဲဂၠာဲလောဲ မြေက်ခတၚ် သွက်ဂွံလွဳယဲကိုဝ်ဝေဒ်-၁၉ by ဌာန်ပရိုၚ်ဗၠးၜးမန် | Aug 4, 2021 | ပရိုၚ်, လိက်ပရေၚ် | 0 comments နာဲကသုမန် ပ္ဍဲကဵုဂၠးကဝ်ဏံ ဟိုတ်နူကဵု ယဲကပ်ကိုဝ်ဝေဒ်ဒှ်တုဲ မၞိဟ်ချိုတ်ကဵုပြကောတိကိုဋ်ရ။ ဟိုတ်နူကဵု ဂဥုဲသွက်ဂွံလွဳဟွံမွဲ သွက်ဂွံဂစိုတ်ဗိုၚ်ရာတ်တံဂှ် ဂဥုဲဟွံမွဲရောၚ်။ စၟယဲကိုဝ်ဝေဒ်တံဂှ် ဍေံလုပ်အာ အပ္ဍဲကဵု ခန္ဓပိုဲ လုပ်အာကတာန်ပိုဲတံတုဲမ္ဂး ဍေံစအာ ဗွဲမဂၠိုၚ်ရောၚ်။ ယဝ်ရယဲတၞဟ်ဟ်တံ မပတံကဵု ဆဳၜေတ် ဏမ်ဍာတ်တံ နွံဒၟံၚ်မ္ဂး ကဵုအန္တရာဲ ကုလမျီုမာန်ရ။ ဆဂး ခြာဟွံလအ် ပ္ဍဲဍုၚ်သေံဂှ် တၠပညာပါ်ဓာတ်စမ်ၜတ်တံ ပါ်ဓာတ်စမ်ၜတ်တုဲ ဂဥုဲဒဗျမွဲဂကူ သေံတံ ညးတံ ကော်ခဴစ ဖာထလာဲဂျောန် (Phar Salai Jon) မဒှ်တုဲ ကော်ဘာသာမန် မြေက်ခတၚ် (မြေက်ဟတၚ်) ကော်ခဴတုဲ သွက်ဘာသာဗၟာဂှ် ဟွံချိုတ်ပၠိုတ်ရ။ ၚရုတ်ခါး ကော်စ သာ်ဂှ်ရောၚ် ပတှေ်ကေတ်ရ။ နကဵုဘာသာအၚ်္ဂလိက်တှေ် ကော်ခဴစ Andrographis မဒှ်ရောၚ်။ တၞးဍေံဂှ် တုပ်ဒၟံၚ်ကဵု ဗီုတၞးမြေက်ကီုရောၚ်။ တၞံဍေံလေဝ် ဗီုတၞံမြေက်ကီုရ။ ဆဂး တၞးဍေံဂှ် ကတၚ်ရ။ သောၚ်ဂှ်တှေ် စပ်ကဵုမြေက်ခတၚ်ဏံဂှ် သွက်ဂွံဒှ်ဂဥုဲဂှ် သာ်လဵုဂွံသ္ပရော။ လ္ပာ်ဍုၚ်သေံဏံတှေ် တၞးမြေက်ခတၚ်ဂှ် ဍေံကေတ်တုဲ ကြာတ်သအးသအး ထကှ်ထောံဍေံ ပ္ဍဲကဵုဒၞာဲကတဴကတဴ (လပစဲတ္ၚဲ) တုဲ ဗုတ်ထောံဍေံဍိုတ်တ်တုဲ စုတ်ပ္ဍဲပဠၚ်ဂွံရ။ နူကဵုဂှ် ကာလဗစမၞိဟ်ယဲကိုဝ်ဝေဒ်တှေ် စမွဲအလန် ဗၞတ် (၁ ဒဿမ ၅ ဂရာမ် 1.5 Gran ဝါ မွဲဇန်ဍာ်လက်ဖက်)၊ မွဲတ္ၚဲ ဗၞတ်ပန်အခိၚ် ဒးစကဵုရောၚ်။ ဍုၚ်သေံဂှ် ဍေံသွံနကဵုဗူ စုတ်လဝ် ပ္ဍဲကေပ်သူ (Casule) နွံတုဲ သွက်မၞိဟ်ယဲကိုဝ်ဝေဒ်ဂှ်တှေ် မွဲအလန် (၅) မ၊ မွဲတ္ၚဲ (၄) အခိၚ် သုၚ်ရောၚ်မ္ဂး ပွိုၚ် (၃) တ္ၚဲဂှ် ဍေံခိုဟ်တိုန်ရောၚ်။ ယဝ်ရ ပ္ဍဲကဵုဍုၚ်ပိုဲ ဍုန်သုၚ်ရောၚ်တှေ် ၜှ်နၚ်တၞးဍေံတုဲ ဍုန်ဍာ်ပိဍာ်မွဲ သုၚ်ကဵု မွဲခရော်ပ္ၚာန်လက်ဖက်ညိ။ မွဲတ္ၚဲ သုၚ်ပန်အလန်ညိ။ ဇေတ်တ်ဂှ် ယဝ်ရဇကုတဵုလဝ်နွံတှေ် ၜှ်စ မွဲတဲတှေ် ဗၞတ် (၄) တၞးတုဲ စပန်အခိၚ်ညိ၊ စဂျိုၚ်ၚ်လေဝ် ဂွံရ။ သာတုဲ စိုပ်တရဴဂၠိုၚ်ရောၚ်။ တၞးမြေက်ခတၚ်ဂှ် ယဝ်ရ ပိုဲတံ ခဍက်ညိညကီု ဒးဆာံကီု စဂွံတုဲ အဓိက ဍေံအာဂစိုတ်ကဵု စၟဗိုၚ်ရာတ်ရောၚ်။ ဂကူမန်ပိုဲ ကဵုဂွံဗၠးယဲဘဲအိုတ်ညိ၊ ကဵုဂွံတတ်ကၠောံအာ ဘဲယဲကပ်ဏံ ဗွဲမပြဟ်ညိဂှ် ရာဒနာဖျေံဏာမေတ္တာရအဴ။ HWPL ဂကောံကဝ်ရဳယျာသၠုၚ်ကျာ မၞုံကဵုဓရ်ပတှေ် ပရေၚ်ၜိုဟ်လလမ်ဂၠးကဝ် စပ်ကဵုယဲကိုဝ်ဝေဒ် (၁၉) အလိုန်တတိယ ကၠောံထၞာန်ကၠုၚ် အလုံမွဲကၟိန်ဍုၚ်ဂှ်တုဲ သ္ပသၟာန်သွဟ်လဝ် ဒုဥက္ကဌ ကမ္မတဳထတ်ယုက်ကောန်ဍုၚ်အရၚ် (Ethnic Health Committee) နာဲဗညာမန် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.