Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ စပ်ကဵုအကာဲအရာ ယဲကပ်ကိုဝ်ဝေဒ် (၁၉) အလိုန်တတိယ ကၠောံထၞာန်ကၠုၚ် အလုံမွဲကၟိန်ဍုၚ်ဗၟာတုဲ သ္ပသၟာန်သွဟ်လဝ် ဒုဥက္ကဌ ကမ္မတဳပရေၚ်ထတ်ယုက်ကောန်ဍုၚ်အရၚ် (ETHNIC HEALTH COMMITTEE) နာဲဗညာမန် by ဌာန်ပရိုၚ်ဗၠးၜးမန် | Aug 20, 2021 | ပရိုၚ်, သၟာန်သွဟ် | 0 comments အဆက်နူလၟေၚ်တုဲတေံ ဝဏ္ဏမာန် ပတိုန်ထ္ၜးလဝ်ရ။ သၟာန် ။ ။ ရံၚ်ကေတ်ကဵု အလိုန်လပှ်ဒုတိယတေံကဵု အလိုန်လပှ်တတိယ ကတဵုဒှ်ဒၟံၚ်တ္ၚဲဏံတုဲတှေ် မုဟိုတ် ဂွံကၠောံထၞာန်မြက်၊ ပြဟ်လလုဲချိုတ်ဂၠိုၚ် ဟိုတ်ဖဵုသာ်လဵု အ္စာညာတ်ကေတ်ကီု။ သွဟ် ။ ။ စပ်ကဵုသၞောဝ်မၚ်မွဲယဲကိုဝ်ဝေဒ်ဂှ် အဓိပ္ပဲါဍေံ ပရေၚ်မၚ်မွဲညးသ္ကံဟွံမွဲ ဟီုစဂွံ၊ နကဵုယေဘူယျတှေ် အၝေဏံ ဟိုတ်ဖဵုဍေံနွံမံၚ်၊ မွဲဂှ် စပ်ကဵုယဲကိုဝ်ဝေဒ် ဒှ်မံၚ်လၟုဟ်ဂှ် နကဵုရဲတာလျိုၚ် ထိၚ်ဒဝ်ယဲဏံ ဗီုပြၚ်စဳဇန်နွံနွံ ဗီုလဵုဂွံသ္ပ ဖျေံလဝ်ဗီုပေၚ်ၚ် ဟွံမွဲပုဟ်၊ ၜိုန်ရနွံကီုလေဝ် အေညးတံဖျေံလဝ်ဗီုဂှ် ဟီုကၠးကၠးတှေ် ညးတံကဵု ညးဍုၚ်ကွာန် ဟွံဒှ်မွဲထပ်ပုဟ်။ စပ်ကဵုအကာဲအရာ ကံၚ်ဇြဳပၞာန်တံ သ္ပမာန်ညးဍုၚ်ကွာန်၊ ဓဇန်လ္တူညးဍုၚ်ကွာန်တံဂှ် အေကံၚ်ဇြဳပၞာန်ဟီုဂှ် ညးမွဲလေဝ်ဟွံပတှေ်၊ ညးမွဲလေဝ်ဟွံကလၚ်၊ ပရိုၚ်ကံၚ်ဇြဳပၞာန် မုဟီုဟီုဂှ် ညးတံလေဝ် ဟွံဗဵု၊ ညးတံလေဝ် ဟွံစှေ်စိုတ်ပုဟ်၊ ပရေၚ်ပံၚ်ဗ္စိုပ် ပေဲါဗတိုက်ယဲဏံ ဗီုလဵုဂွံသ္ပရောဂှ် တက်ကျာညးသ္ကံဟွံဂွံပုဟ်၊ ဣညအ်ဂှ် ဍေံဆက်စပ်ကဵု ပရေၚ်ဍုၚ်ကွာန်ရ။ အဓိပ္ပဲါဍေံ ရဲအုပ်ဓုပ် ဖျေံမံၚ်စဳဇန်ဂှ်ကဵု ရဲဒးမၚ်မွဲ၊ ဒးဗက်မံၚ်သၞောဝ်ဏံဂှ် ဗ္ဂပ်ညးသ္ကံဟွံဂွံပုဟ်၊ အဓိပ္ပဲါဍေံဂှ် ဟိုတ်နူဍဵုဍိုက် သ္ပမာန်ညးသ္ကံ ဂိဓဇတ်ညးသ္ကံ ဍေံဆက်စပ်ကဵု ပရေၚ်ဍုၚ်ကွာန်၊ အေဒှ်ဟဂှ်တှေ် ကံၚ်ဇြဳပၞာန်ဏံဂှ် မွဲလ္ပာ်ဂှ် ဟီုမံၚ်နာနာသာ်ကီုလေဝ် ပရေၚ်မၚ်မွဲညးဍုၚ်ကွာန်ဟွံမွဲ သၞောဝ် လမျီုဟွံလုပ်။ မွဲလ္ပာ်ပၠန်ဂှ် ဖျေံလဝ်ဗီုလေဝ်ဟွံမွဲပုဟ်၊ နကဵုဥပမာမွဲ ယဲဏံဂှ် ဍေံဒှ်ကၠုၚ် ဍေံနွံ (၃) အဆံၚ်၊ မွဲဂှ် ဍေံဒှ်ယဲ မၞိဟ် (၁၀၀) တၠတှေ် ၜိုတ် (၈၅%) ဂှ် ဗီုဍေံကဵုဍေံ ဗၠးကေတ်မာန်ဏောၚ်၊ မုလေဝ်ဟွံဒးသ္ပပုဟ် ပ္ဍဲခန္ဓကာယပိုဲဏံ ကပေါတ်စဵုဒၞာစၟယဲပိုဲတံဏံ ဍေံဗတိုက်ပတိတ်တုဲ ဗၠးအာမာန်ရ။ အေသှေ် မၞိဟ် (၁၅) တၠဏံဂှ် ဒးလွဳဏောၚ်၊ အေလွဳဏံဂှ် ဍေံနွံ ၜါပိအဆံၚ်၊ လ္ၚဵုဂှ် ဒးကေတ်အရီုဗၚ် စပ်ကဵုဂဥုဲ၊ လ္ၚဵုဂှ် ယဲဏံ ဍေံစိုပ်ကသအ်၊ ကသအ်ဂှ် ကၟာတ်တုဲယီုဟွံဂွံ၊ ဒးကေတ်အရီုဗၚ် အံက်ဇြဳဂျေန်၊ အေဇှ်တှေ် လၟိဟ်မၞိဟ်ယဲဏံ ဂၠိုၚ်တိုန်မွဲလစုတ်ဓဝ်ဂှ် စပ်ကဵုပရေၚ်အရီုဗၚ်အံက်ဇြဳဂျေန်၊ နကဵုကံၚ်ဇြဳပၞာန်တံ ဍေံဂွံဗပေၚ် စပ်ကဵုအံက်ဇြဳဂျေန် မၞိဟ်ယဲတံ ဒးကေတ်ဂှ် ဟွံမွဲကၠုၚ်ပုဟ်၊ ဟိုတ်ဂှ်ရ မၞိဟ်ယဲတံ စိုပ်ရုၚ်ဂဥုဲဗက်ဟွံဂတာပ် ဗီုဇကုကဵုဇကု အံက်ဇြဳဂျေန် ဒးဂၠာဲကေတ်၊ စၞစ ဇကုဒးပလံၚ်ကေတ်ရ။ ဆဠတှေ် အ္စာဂဥုဲဂှ်မှ ဟွံကလေၚ်ရံၚ် အေဍေံဒှ် အကာဲအရာဗီုဂှ် ဍုၚ်ပိုဲတေံ၊ အဓိပ္ပဲါဍေံ မံၚ်မွဲၜါတ္ၚဲတုဲ ချိုတ်အာ၊ အေဂှ်တှေ် တော်ကဵုပရေၚ်ယဲကၠောံက္ဍဏံ မွဲအိန်ထံၚ်ဏံ ဍေံဒှ်ယဲတုဲ ယဲဍေံကၠောံဂှ် ဍေံကၠောံနူ မၞိဟ်ကဵုမၞိဟ်ဏောၚ်၊ ဒှ်ယဲဏံ ဒးမံၚ်ညးသ္ကံ သ္ၚောဲ (၆) ပေဏောၚ်၊ ဠဒးဟီုတက်ကျာ စၟယဲဏံပြးတိတ် ညံၚ်ဟွံဂွံပြး၊ တုဲပၠန် ဒးရပ်စပ်တၠခန္ဓဏံ မၞိဟ်တံဏံရ၊ ဒးရပ်စပ်မၞိဟ်ယဲ မၞိဟ်တံဏံရ၊ ဒးပလံၚ်စၞစ မၞိဟ်တံဏံရ၊ ဒးဂၠာဲအံက်ဇြဳဂျေန် ဒၞာဲတေံ ဒၞာဲဏံ မၞိဟ်တံဏံရ ဒးအာမံၚ်ဂၠိုၚ်ကဵုဒၞာဲရ။ အေမၞိဟ်တံဏံ အာမံၚ်ဖအိုတ်ဂှ် စမ်လဝ်ချိုတ်တ်ပၠိုတ်တ်တုဲ အာမံၚ်ဟာ ဟွံသေၚ်ပုဟ် မွဲလ္ပာ်ဂှ် ၝဲဟာ၊ မိဟာ၊ ယဲကျာတ်မံၚ် ညံၚ်သ္ဂောံဂွံအံက်ဇြဳ ဂျေန်ဂှ် စမ်ဟွံသၠးတုဲ အာမံၚ်ရ။ ယဝ်ရ မၞိဟ်တံဏံ ဒှ်အာယဲ (၃/၄) တၠမ္ဂး ကေတ်ညးသ္ကံဟွံမာန်ရ။ ဟိုတ်နူအံက်ဇြဳ ဂျေန်ရ၊ ယဝ်ရ အံက်ဇြဳဂျေန် ချိုတ်ပၠိုတ်နွံ၊ ဟီုစရ ဥပမာ-ဗီုဍုၚ်သေံဏံတှေ် ပ္ဍဲကဵုမွဲသ္ၚိဂှ် ဒှ်ယဲမၞိဟ်မွဲယျတှေ် မၞိဟ်မွဲဂှ် ဍေံကော်ဏာတုဲ မၞိဟ်သှေ်မံၚ်ပ္ဍဲသ္ၚိဂှ် ဍေံဂစတ်ဂဥုဲစၟတုဲ ဍေံကၟာတ်ထောံသ္ၚိ ဍေံဟွံကဵုအာကၠုၚ်၊ ဍေံကဵုမံၚ်ဂှ်ရ၊ အခိၚ်စတှေ် ဍေံပလံၚ်ကဵုစၞစရ။ ဍေံဟွံကဵုတိတ်အာကၠုၚ်ပုဟ် ကျာညးသ္ကံကဵုဖုၚ်ရဂွံ၊ ဍေံထပိုတ်ထောံ ဂလိုၚ်ဂှ်မှ ကၠောံမံၚ်ဏီ အဓိပ္ပဲါဍေံ ပ္ဍဲဍုၚ်သေံဏံဂှ်၊ ဍုၚ်ပိုဲတေံတှေ် ပရေၚ်မၚ်မွဲသၞောဝ်ယဲဂှ် ဍေံအောန်ကွေံကွေံတုဲ ဍေံကၠောံ ဂၠိုၚ်တိုန်ဏောၚ် ညာတ်သာ်ဂှ်ရ။ သၟာန် ။ ။ ပရေၚ်လွဳလွတ်ယဲကီု၊ စပ်ကဵုပရေၚ်စဵုဒၞာယဲကီု စတံနူစက်ယီု အံက်သဳဂျေန်၊ မပတံကဵု ဂဥုဲဇဗ၊ ကပေါတ်စဵုဒၞာယဲ တၚ်ကော်ဆဴနွံမံၚ်နာနာသာ် လတူတၚ်ကော်ဆဴဏံ သာ်လဵုဂွံတတ်ထပါ်အာမာန် လညာတ် အ္စာ?။ သွဟ် ။ ။ စပ်ကဵုစဵုဒၞာမၚ်မွဲလွဳယဲဂှ် ပ္ဍဲဍုၚ်ပိုဲဏံ တၚ်ကော်ဆဴ ဇၞော်ကွေံကွေံဟီုဂွံ၊ ပ္ဍဲကဵုတၚ်ကော်ဆဴဏံ မိက်ဂွံဟီု (၂) ခန်ရ။ စဵုဒၞာမၚ်မွဲယဲကဵု လွဳယဲရ။ အၜေါဏံဂှ် မပ္တံကဵု တွဵုရးဍုၚ်မန်ပိုဲဏံဟီုဂှ် ဂဥုဲဟွံရုမ်ဂပ်၊ အံက်ဇြဳဂျေန်တံဏံ ကျာတ်ဝါတ်၊ ဒးပၠံၚ်ဂၠာဲမံၚ်ညးသ္ကံဂှ် မပ္တံၚုဟ်မးအံက်ဇြဳဂျေန် နူ (၃) ကိုဋ်၊ ဒှ်ကၠုၚ် (၈) ကိုဋ်၊ ယဲဏံဂှ် ဒှ်အန္တရာဲကွေံ၊ ၜိုန်ရဒှ်အန္တရာဲကွေံဟီုဂှ် ယဲဏံဂှ် နကဵုဇြဟတ် ညဳညဳသၟဟ်ဟ် ပိုဲပံၚ်ကောံတုဲတှေ် ပိုဲဗ္တိုက်သရိုဟ်မာန်မံၚ်ဏောၚ်၊ ဆဂး ပိုဲဒးမၚ်မွဲ သၞောဝ်နာနာသာ်ရ၊ စၟဏံ ဍေံဂွံကၠောံဟီုဂှ် ဍေံအာနူမၞိဟ်မွဲတုဲ ဍေံကၠောံအာ မွဲတုဲမွဲပၠန်ဂှ် ဍေံကၠောံ ဂၠိုၚ်အာဟီုဟဂှ်၊ အေဇှ်တှေ် ကိစ္စဇၞော်အိုတ်မွဲဂှ် သ္ဇိုၚ်သၞောဝ် ဂွံထိၚ်မၚ်မွဲယဲဏံမာန်ဂှ် အဓိက ပိုဲဒးကုတ်ထောံ ပိုတ်တ်သ္ကုတ်တ်မာန်မှ လၟိဟ်ကၠောံထၞာန်မံၚ်ယဲဏံဂှ် ဍေံအောန်စှေ်အာမာန်ရ။ အဓိပ္ပဲါဍေံ မိက်ဂွံဟီုဂှ် ကွာန်ဏံ၊ ဒေသဏံ၊ ကၟာတ်ထောံ ပွိုၚ် (၁၄) တ္ၚဲဒှ်ဒှ်၊ မွဲဂိတုဒှ်ဒှ်တှေ် ယဲဏံ ဍေံသာအာမာန်ဏောၚ်၊ ဒၞာဲဒှ်ဂၠိုၚ်ဂှ် ပိုဲဒးကုတ်ထောံပိုတ်တ်မာန်ရ။ အၝေဏံဂှ် ဒှ်အဓိကမွဲဏောၚ် ညာတ်သာ်ဂှ်၊ တုဲပၠန် တၠပညာတံ ကဵုကသပ်စၞောန်ထ္ၜးဂှ် မုလ္ပဟီုမွဲသာ် ဒေသကွာန်ညးကဵုညး၊ သ္ၚိညးကဵုညး၊ ပိုဲမံၚ်ထောံ သ္ၚိပိုဲကဵုပိုဲ ပွိုၚ် (၁၄) တ္ၚဲ ညဳညဳဟီုတှေ် ယဲဏံ ဍေံပိုတ်အာမာန်ရ။ စၟဏံ ဍေံနွံအာယုက် (၁၄) တ္ၚဲ ပိုဲဟီုဂၠိုၚ်အိုတ်ဟီုဟဂှ်၊ ဇေတ်တ်တေံ စၟဏံ ပွိုၚ် (၇) တ္ၚဲဂှ် ဍေံထ္ၜးလက်သန်ယဲရ၊ ယဝ်ရ ပိုဲမၚ်မွဲထိၚ်ဒဝ်အာ ပွိုၚ် (၁၄) တ္ၚဲ မုလ္ပချဳဓရာၚ်ညးသ္ကံတှေ် ယဲဏံ ဍေံအောန်အာမာန်ရ။ ဆဂး ကၟာတ်ထောံပွိုၚ် (၁၄) တ္ၚဲတုဲ မုဂွံစသုၚ်၊ မၞိဟ်လ္ၚဵုပၠန်ဂှ် ကၠောန်မွဲတ္ၚဲ စမွဲတ္ၚဲ ဗီုလဵုဂွံစသုၚ်၊ ဒှ်ဟဂှ်တှေ် ယဲတေံ စွံလဝ်ကၠာ၊ ဂွံစပုၚ်ဂှ် ဒးဖန်ညးသ္ကံကၠာတှေ် ထိၚ်ညးသ္ကံဟွံမာန်ရ။ ဟိုတ်ဒှ်သာ်ဂှ်ရ ဍုၚ်လ္ၚဵုလ္ၚဵုတံ အခိၚ်ဍေံကၟာတ်ဂှ်တှေ် ဍေံကဵုအရီုဗၚ် သွက်ဂွံစသုၚ်မံၚ်စံၚ်ရ။ ဥပမာဍေံ စၟဏံဂှ် ညးမွဲကဵုညးမွဲ မံၚ်ခြာညးသ္ကံ (၆) ပေတှေ် ဍေံကၠောံညးသ္ကံကျာတ်ဟီုဗီုဂှ် အၝေဂှ် ယဝ်ရပိုဲမၚ်မွဲမ္ဂး အေဇှ်လေဝ် ဍေံယအ်စှေ်မာန်၊ တုဲမွဲပၠန်ဂှ် ယာတ်ကၟာတ်ပါၚ်ဏံ ညးမွဲကဵုညးမွဲ ကျာညးသ္ကံဂှ် ဍေံဒၞာဂွံမံၚ်ဏောၚ်၊ အေကိစ္စဏံ ယဝ်ရ ပိုဲထိၚ်ဒဝ် ဗီုညးဗီုအဲမာန်တှေ် ယဲဏံ ဍေံအောန်စှေ်ဏောၚ်။ ဆဂး ဒၞာဲလ္ၚဵုဂှ် ဒးကဵုအရီုဗၚ်ညးသ္ကံ ဂွံတတ်ကၠောံအာမာန် ဂွံထိၚ်ဒဝ်အာမာန်ဂှ် မပ္တံကဵု ယာတ်ကၟာတ်ပါၚ်ကီု၊ စၞစသုၚ်ကီု၊ ပရေၚ်ထံက်ပၚ်နာနာသာ် ကဵုညးတံမာန်မ္ဂး ပရေၚ်ယဲဏံ ဍေံသာစှေ်အာမာန်ရ။ ဆဂး ယဲဏံ ဠဒှ်တှေ် ဂဥုဲစပ်ကဵု ဂွံလွဳယဲဏံ ဟွံမွဲဏီပုဟ်၊ စၟယဲဏံဂှ် ဂဥုဲဂစိုတ် ဟွံမာန်ဏီပုဟ်၊ ဍုၚ်ပိုဲတံ ဗွဲမဂၠိုၚ် စမံၚ်ဂဥုဲတေံ ဂဥုဲဏံဂှ် နကဵု (WHO) ဟွံသ္ပစၟတ်သမ္တီမွဲသာ်ဏီမ္ဂး စဟွံထေက်ဏီ၊ အဓိကမွဲဂှ် ကၠာပိုဲဟွံဂွံဒှ်ယဲဏံကီု၊ ဒှ်အာကီုဂှ်၊ မုပိုဲဒးလွဳလွတ် ပ္ဍဲမၚ်မွဲ ပ္ဍဲခန္ဓဇကုပိုဲရော၊ တၠပညာတံ ကဵုကသပ်ဟီု ကၠုၚ်မံၚ်ဂှ် အာဟာရဇကုဇကု ညံၚ်ဟွံဂွံယအ် စပ်ကဵုစၞစ နွံကဵုအာဟာရဂှ် ညံၚ်ဂွံသုၚ်စောဲစ၊ ဒးတိက်ဖဲဖဲ၊ အာဟာရ ခန္ဓပိုဲပေၚ်မ္ဂး အခိၚ်ခန္ဓပိုဲ ဒးဗတိုက်ပတိတ်ယဲ ဍေံဂွံဇြဟတ်၊ ဍေံဂွံခိုဟ်၊ ဍေံဂွံမာန်ယဲပြဟ်ဟ် ညးတံ ကဵု ကသပ်ဗီုဂှ်ရ။ တုဲပၠန် ဗွဲတၟေၚ် အ္စာဂဥုဲဗွဲမဂၠိုၚ်တံ သုၚ်စောဲဗ္စဒၟံၚ် ဂဥုဲ ဂွံထိၚ်ပ္ဍဲခန္ဓကာယပိုဲ အခိၚ်ဍေံဟွံညိၚ်ဝတ်မ္ဂး ဍေံဗ္စထိၚ်မံၚ်ကဵုဂဥုဲဂှ်ရ။ ဆဂး စဂၠိုၚ်တှေ် ဍေံဒှ်အန္တရာဲကဵု ပ္ဍဲခန္ဓဇကုပိုဲမာန်ပၠန်၊ ဒှ်မာန်တှေ် သုၚ်ဍာ်ၜဵု (ဓါတ်ဆား ရေး) ဂၠိုၚ်ၚ်တှေ် ခိုဟ်ရ။ ဠဂှ်မှ စၟယဲတံ ဍေံချိုတ်အာမာန်ဏောၚ်၊ တုဲမွဲပၠန် ယဲဆက်စပ်ကဵု အံက်ဇြဳဂျေန်ဟီုဂှ်တှေ် ယဝ်ရဍေံဇီုကပိုက်ကဵု ပ္ဍဲခန္ဓဇကုပိုဲ မပ္တံကဵု ယဲကသအ်၊ ယဲကောန်တၟံတံမှ ဒးသုၚ်စောဲ စိုပ်ကဆံၚ်လွဳရ။ ဒှ်မာန်တှေ် စဂဥုဲဂှ် နွံပၟိက်မှ စညိ။ ဟွံမွဲပၟိက်တှေ် လ္ပစဏီ အ္စာဂဥုဲတံ ဟီုဂးလဝ် သာ်ဏံနွံရ။ ပြဟ်ဟ်ဏံ ပ္ဍဲပိုဲတံဏံ အခက်ခုဲမံၚ်ဗီုဏံဂှ် လညာတ်စပ်ကဵုပရေၚ်စဵုဒၞာယဲ ဟွံဍိုက်ပေၚ်လေဝ်ဒှ်မာန်၊ မွဲလ္ပာ်ပၠန်ဂှ် ဂွိၚ်လေဝ်ဒှ်မာန်၊ အ္စာဂဥုဲတံ ဂွံကဵုကသပ် ညးဍုၚ်ကွာန်တံ ချိုတ်တ်ပၠိုတ်တ်လေဝ်ဟွံမွဲ၊ ဒှ်အာအဆံၚ် ကလိုက်ကၟဵုကေတ်ညးသ္ကံ ကြပ်ဟွံမာန်၊ အေဇှ်တှေ် စိုတ်အဲတှေ် ဖျေံစဳဇန်ချိုတ်တ်ပၠိုတ်တ်တုဲ ကိစ္စစဵုဒၞာယဲဏံ ဒၞာဲညးကဵုညး၊ ဒေသညးကဵုညး၊ ဗွိုၚ်ညးကဵုညး၊ ဍေံဒှ်ကၠုၚ်ယဲရတှေ် မုပိုဲဒးကဵုအရီုဗၚ်ထေက်၊ မုပိုဲဒးပြုပြေၚ်ထေက်ဂှ် ပိုဲဒးပလေဝ်ပလေတ်ရ။ ယဝ်ရ အတိုၚ်ပိုဲဖျေံလဝ်စဳဇန်လ္တူတေံ မၚ်မွဲထိၚ်ဒဝ်အာညးသ္ကံမာန်ဏောၚ်တှေ် တၚ်ကော်ဆဴဏံ ဍေံယအ်စှေ်အာမာန် ဏောၚ်။ သၟာန် ။ ။ တၚ်လက္ကရဴအိုတ်ဏံ မုအ္စာမိက်ဂွံထပ်ဗပေၚ် ဟီုနွံမံၚ်ဏီဂှ်လေဝ် ထပ်ဗပေၚ်ဟီုကဵုညိ? သွဟ် ။ ။ စပ်ကဵုကိစ္စ ဗတိုက်သရိုဟ်ယဲဏံဂှ် ပြဟ်ဟ်ဏံ ပိုဲပတှေ်သၟိၚ်ဟီုဟီု၊ ကံၚ်ဇြဳပၞာန်ဟီုဟီု ပိုဲပတှေ်စဟွံဂွံပုဟ်၊ ဒးပတှေ် နဲကဲညးဍုၚ်ကွာန်ကဵု ညးဍုၚ်ကွာန်တံ ဒးကဵုအရီုဗၚ်ရ။ ပိုဲဒးပတှေ် ညးဍုၚ်ကွာန်တံ ၜိုတ်ဒးနွံထေက် လၟုဟ်လေဝ် ညးတံကၠောန်မံၚ်ရ ၜိုတ်အဲတီဂှ် ကွာန်ညးကဵုညး ဒးကေတ်ဗျူဟာဗီုလဵုရောဟီုတှေ် ဒှ်မံၚ်ပ္ဍဲဍုၚ်တေံ ညံၚ်ဟွံဂွံစိုပ်ကၠုၚ် ပ္ဍဲဒေသရးဇကုဂှ် ဒးဒၞာရ။ ကမ္မတဳစဵုဒၞာယဲ အဆံၚ်ကွာန်ညးကဵုညးဂှ် ညံၚ်ဂွံမံက်ပြဟ်ဟ်မာန် ဗဒှ်တိုန်ညိ၊ ကွာန်ဇကု ဇကုမၚ်မွဲ စပ်ကဵုမၞိဟ်လုပ်တိတ်ကီု၊ ဒးသုၚ်ယာတ်ကၟာတ်ပါၚ်ကီု၊ ဒးကြာတ်တဲနာနာသာ်ကီု အေကိစ္စဏံ ပိုဲသၠုၚ်တိုန်ကဵုပရေၚ်ပညာ၊ မၞိဟ်ကောံကောံလောံလောံ ညံၚ်ဟွံဂွံဒှ် ဗီုလဵုဂွံထိၚ် ချပ်ညးသ္ကံနာနာသာ်တုဲ မၚ်မွဲထိၚ်ဒဝ်အာရ။ လညာတ်အဲတှေ် အဆံၚ်ကွာန်ညးကဵုညး ဒးကၠောန်၊ ဒးကၟာတ်လဒဵု ကွာန်ညးကဵုညး၊ ရဲဝါတ်ကျာတ်တံဂှ် ဗီုလဵုပိုဲဂွံကဵုအရီုဗၚ်၊ မွဲကွာန်ကဵုမွဲကွာန် ယဝ်ဒှ်အခက်ခုဲမွဲမွဲသာ် ပိုဲကဵုပိုဲ ပံၚ်ဗ္စိုပ်ညးသ္ကံမာန်တှေ် ပိုဲတတ်ကၠောံမာန်ဏောၚ်။ ပိုဲလ္ပပတှေ်မံၚ် ညးတေံညးဏံ၊ ပြဟ်ဟ်ဏံ ပတှေ်ဇကုကဵုဇကု၊ ဇကုကဵုဇကု တံၚ်တောဲညးသ္ကံ၊ ဇကုကဵုဇကု ကဵုပညာ၊ ကသေအ်ကၟဝ်ညးသ္ကံ၊ ၝဏံ ဒးဗ္တိုက်ကဵုမာန်ဏောၚ်၊ အဓိက ယဲဏံ ဍေံကၠောံအာ မၞိဟ်မွဲကဵုမၞိဟ်မွဲဏောၚ် ဍေံမံၚ်သၟးသၟး ဍေံဟွံသ္ပဝ်အာပုဟ်၊ မၞိဟ်ကဵုမၞိဟ် အာကၠုၚ် စုက်လုက်ဒးညးသ္ကံ၊ မၚ်မွဲသၞောဝ် စပ်ကဵုယဲဏံအောန်ရ ဍေံကၠောံအာဒှ်ဟဂှ်တှေ် ၝတံဏံ ပိုဲညံၚ်ဂွံမၚ်မွဲအိုတ်ညိ၊ ကမ္မတဳကွာန်ညးကဵုညးကၠောန် လ္ပမၚ်မံၚ် ကမ္မတဳကွာန်တေံ ကဵုအရီုဗၚ်ကွာန်ပိုဲ ကမ္မတဳကွာန်ဇကု ဇကုကၠောန်ကေတ်၊ ဒေသဇကု ဇကုဗဒှ်ကေတ်၊ အဓိကဂှ် ညံၚ်ဂွံတတ်ကၠောံယဲဏံမာန် ကိစ္စဇၞော်အိုတ်ရ။ မွဲသာ်ပၠန်ဂှ် ယဲဏံ ဍေံဇီုကပိုက် မၞိဟ်အာယုက်ဇၞော်ဇၞော်တံဂၠိုၚ်တုဲ ညံၚ်ဟွံဂွံကၠောံထၞာန်အာဂှ် ပိုဲဒးမၚ်မွဲ ညဳညဳသာသာညးသ္ကံဖအိုတ်ညိဂှ် အဲမိက်ဂွံဖတိုက်ဖအောဝ် ဆၜိုတ်ဏံရ။ ကွးဘာကဵု ကောန်ပၞာန်(ဗၟာ) ဂၠာဲသွဟ်ပဋိပက္ခ ဟွံလောဲသွာဏီ စပ်ကဵုအကာဲအရာ ယဲမနက်ကဵု ယဲကိုဝ်ဝေဒ် (၁၉) ဒှ်နှဴရဴဒၟံၚ် ပ္ဍဲဒေသရးမန်တုဲ သၟာန်သွဟ်လဝ် ဒံက်တာ ပိုန်ဉာဏ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.