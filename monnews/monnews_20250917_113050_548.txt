Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ပ္ဍဲဒေသဗော်ဍုၚ်မန်တၟိအုပ်ဓုပ် ပဠောံ PPE ဂွံစကာရုံဂပ်ဂှ် သွက်ဂွံဘိုၚ်ဗပေၚ်အာနွံ by ဌာန်ပရိုၚ်ဗၠးၜးမန် | Sep 3, 2021 | ပရိုၚ် | 0 comments မာံသုခ၊ အဝ်ဂါတ် ၂၆၊ ၂၀၂၁ တုဲကၠုၚ်ဂိတုအဝ်ဂါတ် တတိယသတ္တဟဂှ် နာဲဗညာလဴ နူကဵုကမ္မတဳစဵုဒၞာယဲကပ် Covid-19 ဗော်ဍုၚ်မန်တၟိ အဆံၚ်ဗဟဵု စှေ်ဆဵုဂဗလဝ်ကဵု ကမ္မတဳစဵုဒၞာယဲ အဆံၚ်ခရိုၚ်မတ်မလီု ကေုာံ ကမ္မတဳရီုဗၚ်စဵုဒၞာဲယဲ လှာဒကှ်၊ အ္စာဂဥုဲ အုပ်ဓုပ်ကွာန်၊ ပ္ဍဲဒေသလှာဒကှ် ပ္ဍဲကွာန်ဒဵုထောၚ်ဂှ်နွံရ။ ပ္ဍဲအရာထိၚ်ဒဝ်စဵုဒၞာယဲကပ် ဒၞာဲဗော်ဍုၚ်မန်တၟိ အုပ်ဓုပ်လဝ်တအ်ဂှ် ပဠောံ PPE သွက်အ္စာဂဥုဲ သွက်ကမ္မတဳ ဘိုၚ်ရီုဗၚ်စဵုဒၞာတအ် ဂွံစကာသုၚ်စောဲဂှ် ညံၚ်ဂွံရုံဂပ် ဘိုၚ်ဗပေၚ်အာကဵုတုဲ ဂဥုဲသွက်ဂွံလွဳအာယဲတအ်ဂှ်လေဝ် ၜိုတ်ထေက်ကြိုက် ညံၚ်ဂွံစကာအာဂှ် ဘိုၚ်ထံက်ပၚ်အာကဵုကီုရောၚ်ဂှ် ညးဟီုဏာလဝ်နွံရ။ ပြဟ်ပြဟ်ဏံသောၚ် PPE ဂှ်တှေ် ညးဟီု ပရာန် PPE ဂှ် နူကဵုညးတအ် ညးတအ်ကေတ်လျိုၚ် တုဲတှေ် ဂဥုဲဇဗ ၜိုတ်ထေက်ကြိုက်ကဵုဏောၚ် ညးဟီုဟဂှ်၊ ဂဥုဲဇဗဂှ်တှေ် ခက်ကဵုလှုဲ ညးဟီု လှုဲဂှ်တှေ် နူကဵုတၠဒါန်တေံ ပြၚ်ဟွံဂွံဏီ သာ်ဏံ နူကဵုညးတိုန်စိုပ်ကောံဓရီုဂှ် ကမ္မတဳစဵုဒၞာယဲ ပွိုၚ်ဍုၚ်လှာဒကှ် နာဲအံၚ်မန် ဟီုရ။ ပ္ဍဲဒေသလှာဒကှ်ဂှ် ဒှ်ဌာန်ဒေသဗော်ဍုၚ်မန်တၟိ အုပ်ဓုပ်လဝ်တုဲ ပ္ဍဲကာလယဲကပ်ဏံ ညံၚ်ဂွံစၟဳစၟတ်ဂွံလွဳလွတ် ကုညးဒှ်ယဲ Covid-19 မာန်ဂှ် နူကဵုကမ္မတဳစဵုဒၞာယဲ Covid-19 အဆံၚ်ဗဟဵု ပံက်ကဵုလဝ်ဒၞာဲလွဳလွတ်ယဲ ပ္ဍဲဌာန ဘာတန်သၠုၚ်ဒဵုထောၚ်ဂှ်နွံရ။ ပ္ဍဲဌာနဒၞာဲရုၚ်ဂဥုဲလွဳလွတ်ယဲဂှ်ဝွံ အ္စာဂဥုဲနွံ (၆) တၠ၊ ညးဘိုၚ်ရီုဗၚ်နစေတနာ (၁၅) တၠ နွံတုဲ အကြာဂှ် နူကဵုအုပ်ဓုပ်ကွာန် ကေုာံ ဂကောံနာနာတအ် ဘိုၚ်ပါလုပ်ရီုဗၚ်မံၚ်နွံရ။ ပ္ဍဲဒေသလှာဒကှ်ဝွံ ညးကၠောံစပ်ယဲ ကွာန်ဝါဂၠိၚ်၊ ကြုၚ်ခယာၚ်၊ ကုန်မိပ်ဇြိပ်၊ ဒဵုထောၚ်၊ ကအ်ပှ်လှ် စရၚ်ဗွဲအပြောံ (၁၅၀) ပြၚ်နွံတုဲ ဟိုတ်နူယဲ Covid 19 တုဲ မၞိဟ်ဒးချိုတ် နွံကီုရ။ ဂကောံသၟတ်ထံက်ပၚ်စေတနာမန် ကွာန်ကအ်ဗိန် ထံက်ပၚ်ဇွောံမစၞစ ကုညးဒးဒုၚ်ဘဲဒဏ်ဍာ်ဇၞော် ဟိုတ်နူယဲကပ်ကၠောံထၞာန် ဟွံဟဲဇးဏီတုဲ သ္ဘၚ်ရတုထဝ် ဗွိုက်လ္တက်ကယျိုၚ်မန်ဂှ် ပဆုဲဏာ ပ္ဍဲသၞာံ (၂၀၂၂) ရောၚ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.