Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ သြဇာပရေၚ်ဍုၚ်ကွာန်ဂွံခိုၚ် တိုၚ်ခဳပရေၚ်ဍုၚ်ကွာန်ဂကူမန် သၠုၚ်ပ္တိုန်အသိၚ်ညိ by ဌာန်ပရိုၚ်ဗၠးၜးမန် | Sep 17, 2021 | ဂလာန်ညးဒါန်လိက်, ပရိုၚ် | 0 comments အခိၚ်ကာလလၟုဟ်ဂှ် ပရေၚ်ဍုၚ်ကွာန်ကောန်ဂကူမန်ဂှ် ဗက်မံၚ်လက္ကရဴညးတၞဟ် အဆံၚ်ဗက်သ္ကအ်ရ နွံမံၚ်တုဲ အဆံၚ်ပၠတရဴကောန်ဂကူဂှ် ညံၚ်ကဵုအသိၚ်ဍိုန်စှေ်မံၚ်ရ။ ၜိုန်ရလုပ်ကေတ်လဝ်ဒၞာဲ ပ္ဍဲကဵုဂကောံဗွိုၚ် သြဇာသၠုၚ်တံမာန်ကီုလေဝ် ဂွံထ္ၜးသြဇာဇကုဂှ် စဵုလၟုဟ် ဟွံပြာကတ်ဏီရ။ ဒးမံၚ်ဓယံက် ညးသၟာၚ်ရ။ ရံၚ်ကဵုဝၚ်ပေဲါရုဲမာဲ သၞာံတုဲကၠုၚ်မ္ဂး ညးလုပ်ပြိုၚ် စၞးဗော်မန်သၟးဟွံက စၞးပူဂဵု ထ္ၜုတ်ပ္တိုန်ကေတ်တ် လုပ်ၜေတ်ကေတ်ဒၞာဲ ဂံၚ်ပြိုၚ်ကၠုၚ်လဝ်နွံရ။ ဒၞာဲလုပ်ပြိုၚ်ထေက်သၟးဟွံက က္ဍဟောဝ်လုပ်ပြိုၚ်အတေၚ်လေဝ် နွံကၠုၚ်လဝ်ရ။ အခိၚ်လၟုဟ်ဂှ် ကဏ္ဍဗွိုၚ်ဗော်ပရေၚ်ဍုၚ်ကွာန်တံ မုချဳဓရာၚ်မံၚ်ဏီဂှ် မၞိဟ်တံဟွံတီရ။ ပံက်လဝ်ရုၚ်ဏီဟာလေဝ် ဟွံပြာကတ်ရ။ ဂၠံၚ်ဍာန်ပရေၚ်ဍုၚ်ကွာန် ကၠေံမံၚ်ဟာဂှ် ဟီုဟွံမာန်ရ။ သၟာပရေၚ်ဍုၚ်ကွာန်တံလေဝ် ယောန်လုပ်အာ ဗွိုၚ်ပရဟိတလေဝ်နွံ ပၞုက်ဇကုအောပ်ဗဒမံၚ်လေဝ် နွံရ။ အတိုၚ်အသိၚ်အလိုန် ပရေၚ်ဍုၚ်ကွာန်လၟုဟ်ဂှ် ဒပ်စဵုဒၞာညးဍုၚ်ကွာန် ပဳဒဳအာပ်တံလေဝ် ဇြဟတ်ဇၞော်ကၠုၚ်ရ။ ပၠန်ဂတးညးတံ အသိၚ်ခိုဟ်ကၠုၚ်မ္ဂး ဍေံဇီုကပိုက်ကၠုၚ်ကဵု ပရေၚ်တိဍာ်မာန်ပၠန်ရ။ ပ္ဍဲကဵုတိဍာ် ဗော်ဍုၚ်မန်တၟိ သြဇာတဴတံ အဆံၚ်ဒးသၠးကဵုဏာ ဒှ်မာန်ရ။ ကိစ္စဏံဂှ် ဟွံဆက်စပ်ကဵု ဗော်ဍုၚ်မန်တၟိ တိုက်ရိုက်ကီုလေဝ် အခိၚ်ဒပ်ပၞာန်အလဵုအသဳကဵု ပဳဒဳအာပ်တံ ပ္ကာန်ရေၚ်သ္ကံတုဲ ဒပ်ပၞာန်အလဵုအသဳ လုပ်ထိၚ်ဒေသတိဍာ်ဇကုလေဝ် ဒှ်မာန်ရ။ ပဳဒဳအာပ်တံ ကေတ်ဒၞာဲဖျေံသ္ဇိုၚ် ဒၞာဲတိဍာ်ဇကုလေဝ် ဒှ်မာန်ရ။ သ္ၚဳဂၠိပ်ကေတ် အကာဲအရာလၟုဟ်တုဲ ဇြဟတ်ဗွိုၚ်ပရေၚ်ဍုၚ်ကွာန်ဂကူမန် ပစ္စုပ္ပန်ဏံ ဂွံဒုၚ်ခဳအာ ပ္ဍဲကဵုလပှ်ပရေၚ်ဍုၚ်ကွာန် အဆံၚ်စေဝ်လ္တူဂှ် ဟွံညာတ်ဍာန်ရ။ အဆံၚ်ဟဳဇွောဝ် ဗက်အလိုက်ဍာ်ဇၟောဝ်ပရေၚ်ဍုၚ်ကွာန် ညံၚ်ဟွံဂွံတၞီအာဟေၚ် သ္ပမာန်တုဲ အခေါၚ်အရာ ပရေၚ်ဍုၚ်ကွာန် သြဇာပရေၚ်ဍုၚ်ကွာန် ဗွိုၚ်ဍန်စှေ်မံၚ်ရ။ ကောန်ဂကူမန် ဗွိုၚ်နာနာတံလေဝ် ပရေၚ်ဍုၚ်ကွာန်ဏံ ၜိုတ်သၟဟ်အစောံဂှ် ဒးကၠောန်ဟေၚ်ရ။ ဟွံဆက်စပ်ကဵုပိုဲ ပဲါမံၚ်က္ဍိုပ်မ္ဂး ပ္ဍဲကဵုကဏ္ဍပရေၚ်ဍုၚ်ကွာန်ဂှ် စိုပ်အာမ္ၚးစေဝ်တုဲ သြဇာပရေၚ်ဍုၚ်ကွာန်ဂှ် သွက်ဂွံက္ဍန်ဂြက်အာဟေၚ် နွံမံၚ်ရ။ ဟိုတ်ဂှ်ရ ဗော်ပရေၚ်ဍုၚ်ကွာန်မန်ကီု သၟာပရေၚ်ဍုၚ်ကွာန်မန်ကီု ညးဍုၚ်ကွာန်မန်ကီု နူကဵုဗွိုၚ်နာနာဂှ် အခေါၚ်အရာ ပရေၚ်ဍုၚ်ကွာန် ကောန်ဂကူမန် သြဇာဂွံတဴကၠုၚ်မာန်ဂှ် ဒးလွဳပရာ ဒးပ္တိတ်အာဇြဟတ် သီုညးဖအိုတ်ရောၚ်။ အကာဲအရာ ပရေၚ်ဍုၚ်ကွာန် ကၟိန်ဍုၚ်ဗၟာတ္ၚဲဏံ ဗော်တံ ညံၚ်ဟွံဂွံဒ္စေၚ်ဒးမွဲလ္ပာ်တုဲ ဒးမံၚ်အာနဲလဒေါဝ်ရောၚ် သၟာသ္ၚဳဂၠိပ် ပရေၚ်ဍုၚ်ကွာန် ဒံက်တာနာဲပညာမန်ဟီု ပေါဲအံၚ်ဇၞးဂှ် တိုၚ်ပ္ကဴဟွံသေၚ် တရဴမွဲဟေၚ်ရောၚ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.