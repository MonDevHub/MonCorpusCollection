Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ဂကောံပရဟိတစဵုဒၞာယဲ ကွာန်အံင်ဒင်တအ် ပလံင်ဗစိုပ်မၞိဟ်ဆဵုစၟယဲ COVID-19 မွဲတၠမ္ဂး ဒးကဵုသြန်(၁၅၀၀၀၀)ဒကေဝ်ဂှ် ဒှ်ပရိုင်ပ္တောံ by ဌာန်ပရိုၚ်ဗၠးၜးမန် | Oct 10, 2021 | ပရိုင်ပတောံ: Fact-Checking, ပရိုၚ် | 0 comments ဟိုတ်နူကဵုဂွံမိင်ကေတ်ပရိုင် ကောလဟလ နူကဵုမၞိဟ်လ္ပာ်ကွာန်အံင်ဒင်တအ်မွဲကဆံင်တုဲ ညးလ္ရဵုတအ် ထေင်ဗၠေတ်မံင် လ္တူဂကောံပရဟိတ ဂကောံစဵုဒၞာယဲကပ် ကိုဝ်ဝေဒ် (၁၉) ကွာန်အံင်ဒင်တအ်တုဲ နူကဵုမုက်လိက် အကံက် facebook မၞုံယၟု Pho Zaw မွဲကဆံင် စပ်ကဵုကိစ္စဂှ်တုဲ ပရိုင်ဂှ်ဒဒှ်ရ ပရိုင်ဟွံဍာံ ပရိုင်​ပ္တောံမွဲဟေင်ဂှ် နူကဵုဂိတု သေပ်တေမ်ဗာ စၟတ်တ္ရဲ(၁)ဂှ် ညးချူသောင်ပတိုန်လဝ်နွံရ၊၊ ပရိုင်ကောလဟာလတိတ်မံင် ပ္ဍဲကွာန်ဂှ်တှ်ေ ညးလ္ရဵုတအ် ထေင်ဗၠေတ်ဟီုမံင်လ္တူ ဂကောံပရဟိတ စဵုဒၞာယဲကွာန်အံင်ဒင်တအ် ပလံင်ဗစိုပ်မၞိဟ်ဆဵုစၟယဲ(positive)မွဲတၠမ္ဂး ဒးကဵုသြန်(၁၅၀၀၀၀)ဂှ် ဒဒှ်ရ ပရိုင်ဗၠေတ်တ်၊ ပရိုင်ဟီုဍဵုဍိုက် ဂကောံပရဟိတကွာန်အံင်ဒင် မွဲဟေင်ရ။ မၞိဟ်ထေင်ဗၠေတ်လ္တူဂကောံပိုဲဂှ် ပရိုၚ်တအ်ဂှ်မံက်တိတ်ကၠုၚ် ကောလဟလဏံအကြာကွာန်ရ။ မၞိဟ်ဟီုမံၚ်တအ်ဂှ်လေဝ်တီမံင်ရ ဆ္ဂးညးတအ်ဟွံဟီု တိုက်ရိုက်ကဵုပိုဲပုဟ် ပိုဲတအ်ပသောင်ကၠးထောံ ပ္ဍဲကောံဓရီုတုဲ ပရိုင်ဂှ်ကၠေံအာယျ ပိုဲညာတ်ကေတ်‌တှ်ေ ပြဿနာဂှ်ကွာန်ပိုယ်ကဵုပိုဲရ။ ညးလ္ရဵုဂှ်တှ်ေ မၞိဟ်ဍောတ်တ်ပိုဲတအ် က္ဍိုက်ပ်တုဲ ချဳဒရာင်၊ကၠောန်မံင်ဂှ်ရ ညးတအ်ညာတ်ဒးအာမွဲဗီုတုဲ ထေင်ဗၠေတ်ဒးအာလ္တူဂကောံပိုဲတအ်ရ။ သာ်ဝွံ ဂကောံစဵုဒၞာယဲ ကိုဝ်ဝေဒ် (၁၉) ညးစၞပရဟိတကွာန်အံၚ်ဒၚ်မွဲတၠသောင်ကၠးလဝ်ရ။ နူကဵုဂကောံကွာန်စဵုဒၞာယဲ အံင်ဒင်တအ်ဝွံ ဂွံအာတ်သြန်နူကဵုမၞိဟ်ယဲတအ်လေဝ်ဟွံကၠောန်သ္ပရ။ ညးတၠဒါန်တအ် နကဵုစေတနာညးကဵုညး ကဵုဒါန်သွက်ဂွံစုတ်ခရေက်ကၠေင်ကာ(Ambulance)မ္ဂး သြန်ဒါန်ညးတအ်ဂှ် ဒုင်ရေင်တၠုင်ကေတ်နွံတုဲ မၞိဟ်ယဲတအ် ကေတ်အဆက်ကဵုဂကောံပရဟိတညးတအ်မ္ဂး လောဲဝါတ်ဟွံဟီု ရေင်တၠုင်မံင် မးး(အာခမဲ့)ဟေင်ရ။ အဓိကဍေံဂှ် ပိုဲပလံင်မၞိဟ်ယဲမွဲဟီုတှ်ေခရေက် မုစိမုစိဂှ် ပ္ဍဲပိုဲဖျေံစၟတ်လဝ် ဟွံမွဲပုဟ် ပလံင်ဗစိုပ်မၞိဟ်ယဲမွဲတှ်ေ ညးတအ်ကဵုၜိုတ်စေတနာညးတအ်ရ ညးတအ်မိက်ဂွံကဵုဒါန်ခရေက်ကၠေင်မ္ဂး ကဵုဒါန်မာန်တုဲ ယဝ်ခါရ အခက်ခုဲသြန်ညးတအ်နွံမံင်တှ်ေ ပိုဲပလံင်ဗစိုပ်ဒၟံင် မးမးရ။ သာ်ဝွံ ဂကောံစဵုဒၞာယဲ ကိုဝ်ဝေဒ် ၁၉ ညးစၞးပရဟိတကွာန်အံင်ဒင်မွဲတၠ သောင်ကၠးလဝ်ရ။ စဵုကဵုလၟုဟ် ဂကောံပရဟိတညးတအ်ကၠောန်ဒၟံၚ်ဏံဂှ် ညးဍုင်ကွာန်တအ် ဒှ်ခက်ခုဲမံင် ပ္ဍဲယဲဏံတှ်ေ ကွဳစက်ကာ(Ambulance)ညးတအ် ဒၞာဲလဵုမၞိဟ်ယဲတအ်မိက်ဂွံအာ၊ ဒၞာဲလဵု မိက်ဂွံ လွဳလွတ်ယဲညးတအ်ဂှ် ဗွဲမဂတပ်အခိင် လောဲကီု ၊ဝါတ်ကီု ကွာန်လဵုဟွံဟီု အာတ်မိတ်ကေတ်ကၠုင်အဆက် နူကဵုဂကောံပရဟိတကွာန်အံင်ဒင်ဂှ်မ္ဂး ပလံင်ပစိုပ်ကဵုဒၟံင်ဖအိုတ်ဂှ်ဂွံတီကေတ်ရ။ ဟိုတ်နူကဵု ပရိုင်ကောလ ဟောလမံက်တိုန်၊ ဂွံမိက်ညာတ်ဒၟံင်ဂှ်ရ သွက်ညးကၠောန်မံင်ကဵုစေတနာတအ် စိုတ်လီုလိုက်အာဒှ်စမာန်ရ။ သွက်ညးဒေသတအ်လေဝ် စိုတ်လီုစလေပ်ရ။ ပ္ဍဲကဵုကၟိန်ဍုင်ပိုဲတအ် ဂကောံပရဟိတဂမၠိုင်တအ်လေဝ် စပ်ကဵုကိစ္စဏံတုဲ ပ္ဍဲအခိင်ကာလယဲဏံတုဲ ပိုဲတအ်ဂွံဆဵုကၠုင်မံင် လ္တူ Social Media ဗွဲမဂၠိုင်ရ။ ပိုဲတအ်ဒးစွံသတ္တိ လ္တူပရိုင်ပ္တောံ ဗွဲမဇြိုဟ်နက်ထေက်ရ။ သွက်ပိုဲတအ် ဒးစွံသတိကဵု ပရိုင်ပတောံ စပ်ကဵုအကာဲအရာ ပရေၚ်ဍုၚ်ကွာန်မန် တ္ၚဲဏံတုဲ သ္ပသၟာန်သွဟ်လဝ် သၟာသ္ၚဳဂၠိပ် ပရေၚ်ဍုၚ်ကွာန် ဒံက်တာနာဲပညာမန် (အမေရိကာန်) WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.