Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ဇၟာပ်တၠအဝဵု ညံၚ်ဂွံကျဗြံသရိုဟ်စှေ်အာ ဂကောံညးဗြဴမန်ပံၚ်တောဲ ပ္တိတ်လိက်လလောၚ်တြး ပ္ဍဲတ္ၚဲညးဗြဴမန် by ဌာန်ပရိုၚ်ဗၠးၜးမန် | Mar 22, 2022 | ပရိုၚ် | 0 comments ဝဏ္ဏမာန်၊ မာတ် ၁၃၊ ၂၀၂၂ ပ္ဍဲကဵုတ္ၚဲညးဗြဴမန် မရနုက်ကဵု (၁၈) ဝါဂှ် နကဵုဂကောံညးဗြဴမန်ပံၚ်တောဲတံ ကၠောန်ဗဒှ် အသေအဟာန် ပ္ဍဲကဵုၝောံခန်ပိုၚ်ခေတ် လ္တူဍုၚ်မတ်မလီုတုဲ ဇၟာပ်တၠအဝဵု ညံၚ်ဂွံကျဗြံသရိုဟ်စှေ်အာ ဂှ် ပ္တိုန်ထ္ၜး အာတ်မိက်လဝ်ရ။ အကာဲအရာ ပရေၚ်ဍုၚ်ကွာန် ကတဴကတာန်ပန်ပှော်ဒၟံၚ်ညးသ္ကံဏံ ညံၚ်ဂွံဟဲလလမ် ၜိုဟ်သြိုဟ်အာ ဗွဲမပြဟ်မာန်ဂှ် နကဵုညးဗြဴမန်ပံၚ်တောဲပိုဲ ဒတဴလိုၚ်အာ မွဲကရောံကဵု ကောဒေံကောန်ဍုၚ်အရၚ် ညးဍုၚ်ကွာန်ညးမဒးဒုၚ်ဘဲဒဒိုက်တံ သီုဖအိုတ်တုဲ ပ္ဍဲတ္ၚဲညးဗြဴမန် မရနုက်ကဵု (၁၈) ဝါဏံဝွံ အာတ်မိက်ဏာရ သာ်ဝွံ လိက်လလောၚ်တြးဂှ် ချူလဝ်သာ်ဝွံရ။ ဇၟပ်တၠအဝဵု ညံၚ်ဂွံကျဗြံသရိုဟ်စှေ်အာ၊ သၞောတ်ကၟိန်ဍုၚ်မွဲ မဍိုက်ပေၚ်ကဵု သၞောတ်ဖေဝ်ဒရေဝ်ဂှ် စၞးကောန်ဍုၚ်အရၚ်တံသီုဖအိုတ် ဂွံပါလုပ်သဳကၠဳမာန် ညံၚ်ဂွံရေၚ်တၠုၚ်ကဵုချိုတ်ချိုတ်ပၠိုတ်ပၠိုတ်၊ ညံၚ်ဂွံ ဗလးကဵုက္ဍိုပ်သ္ကိုပ်သၟာပရေၚ်ဍုၚ်ကွာန် ဒးဒုၚ်ရပ်ထိၚ်လဝ်တံပြဟ်ပြဟ်၊ ဗွဲမပြဟ် ဒေံါကဵုပွမဝးပကဝ်ဒၟံၚ် ခေါၚ်အရာမၞိဟ်ဂမၠိုၚ်ကီု သာ်ဝွံ လိက်လလောၚ်တြးဂှ် ချုလဝ်ရ။ ပ္ဍဲကဵုကာလ ကံၚ်ဇြဳပၞာန်ထိၚ်လဝ်အဝဵုတ္ၚဲဏံဂှ်မ္ဂး တ္ၚဲညးဗြဴမန်ဝွံ ဗွိုၚ်ပ္ဍဲဍုၚ်ကီု၊ ဗွိုၚ်တိဍာ်ဗော်ဍုၚ်မန်တၟိကီု ဒေသနာနာ ကၠောန်တဴအသေအဟာန်နွံရ။ ဂကောံညးဗြဴမန်ဝွံ ပ္ဍဲသၞာံ (၁၉၉၂) ဂှ် စဒက်ပ္တန်ကၠုၚ် သၟဝ်ပၠတရဴဗော်ဍုၚ်မန်တၟိတုဲ စိုပ်သၞာံ (၂၀၀၃-၂၀၀၄) ဂှ် ဂကောံညးဗြဴမန် (ဗဟဵု) ကေုာံ ဂကောံညးဗြဴမန် ဍုၚ်သၟာၚ်တံ ချပ်ဇန်ကၠုၚ် သွက်ဂွံရုဲစှ် တ္ၚဲညးဗြဴမန်ရ။ ပ္ဍဲဝၚ်မန်မ္ဂး ဨကရာဇ်ဗြဴ တၠညးဗညာထဴ (ကော်) မိစဴဗုဂှ် ဍိုက်ပေၚ်တဴကဵုစရာဲ အာဂတပၠတရဴဂကူကီု၊ ပ္ဍဲအရာအုပ်ဓုပ်ဍုၚ်ကွာန်လေဝ်ၜိုဟ်သြိုဟ်၊ ပ္ဍဲအရာဗဂဵုလဟဵုပ္တိုန် ပရေၚ်သာသာနာလေဝ် ရာၚ်ဆာဲတဴတုဲ သွက်ဂွံကလေၚ်ဗှ်ဗၞုဟ် တၠညးဗညာထဴ ဨကရာဇ်ဗြဴ မိစဴဗုဂှ်ဂးတုဲ တ္ၚဲညးကတဵုဒှ်မၞိဟ် ဂိတုဖဝ်ရဂိုန် (၁၂) မံက်ဂှ် ဂကောံညးဗြဴမန်တံ သ္ပကၠုၚ်စၟတ်သမ္တီ တ္ၚဲညးဗြဴမန်တုဲ သီုသၞာံဏံမ္ဂး ကၠောန်ကၠုၚ်တ္ၚဲညးဗြဴမန် မရနုက်ကဵု (၁၈) ဝါရ။ ကၠောန်ဗဒှ် အသေအဟာန် စၟတ်သမ္တီသဘၚ်ရတုထဝ် ဗွိုက်လ္တက်ကယျိုၚ်မန် (ပေၚ် ၅၀ သၞာံ) ပ္ဍဲသာန်ယှိုၚ်ဟဝ်တေဝ် ဍုၚ်မတ်မလီုရောၚ် ကြအ်လေပ်တှေ်ကြအ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.