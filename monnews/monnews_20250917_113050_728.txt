Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ သွက်ဂွံချူခၞံအာ လိက်ဗ္တောန် ဘာသာဝၚ်ပရေၚ်ဍုၚ်ကွာန်ဂကူမန် (ပစ္စုပ္ပန်) ပ္ဍဲဘာဥတုကညၚ်ဂှ် ဂကောံအ္စာကၞေဟ် ကေတ်တာလျိုၚ် by ဌာန်ပရိုၚ်ဗၠးၜးမန် | Mar 22, 2022 | ပရိုၚ် | 0 comments ဝဏ္ဏမာန်၊ မာတ် ၁၁၊ ၂၀၂၂ ဂကောံဗ္တောန်လိက်ပတ်မန် ကေုာံ ယေန်သၞာၚ်ဗုဒ္ဓဘာသာ ဗ္တောန်ဒၟံၚ်လိက်ဥတုကညၚ် ပ္ဍဲအခိၚ်ကၟာတ်ဘာတန်ဂှ် သွက်ဂွံဗ္တောန်ထပ်ဗပဵုပ္တိုန် ဘာသာဝၚ်ပရေၚ်ဍုၚ်ကွာန်ဂကူမန် မွဲဘာသာနွံရောၚ် ကောံဓရီုပွိုၚ်သၞာံ မရနုက်ကဵု (၂၃) ဝါ တုဲကၠုၚ်ဖဝ်ရဂိုန် (၁၀) မံက်၊ (မာတ် ၁၀) ဂှ် ဖျေံလဝ်ရ။ ပ္ဍဲဘာဥတုကညၚ်ဗ္တောန်တဴဒၟံၚ် စပ်ကဵုဘာသာဝၚ်မန် တန်ဝၚ်ဟံသာဝတဳ၊ တန်ဝၚ်သုဝဏ္ဏဘုံ၊ တန်ဝၚ်မုဟ်တၟံ (မတ္တမ) ဂှ် ဒှ်ဒၟံၚ်ဝၚ်ဍုၚ်မန်အတိက်သၟးတုဲ ဝၚ်ပရေၚ်ဍုၚ်ကွာန်ဂကူမန် ပစ္စုပ္ပန်လေဝ် ထေက်ကဵုဒးဗ္တောန် ကုကွးဘာ တံထေက်ကီုရောၚ် သၚ်သၟတ်လ္ၚဵု ပတိုန်ထ္ၜးကၠုၚ်ရ။ လ္တူသၚ်သၟတ်လ္ၚဵုပတိုန်ထ္ၜးဂှ် ကျာ်ဇၞော်အ္စာဂမၠိုၚ်တံကီု သၚ်သၟတ်ဂမၠိုၚ်ကီု ခရှ်တိုန်စိုပ်ဂမၠိုၚ်တံကီု ဒုၚ်တဲတုပ်စိုတ် တုဲ ဖျေံလဝ်တၚ်တုပ်စိုတ် သွက်ဂွံချူမူဗ္တောန် စပ်ကဵုဘာသာဝၚ်ပရေၚ်ဍုၚ်ကွာန်ဂကူမန် မွဲဘာသာပၠန်ရ။ သွက်ဂွံချူခၞံလိက်မူဗ္တောန် စပ်ကဵုဘာသာဝၚ်ပရေၚ်ဍုၚ်ကွာန်ဂကူမန် (ပစ္စုပ္ပန်) ဂှ် ဂကောံအ္စာကၞေဟ်ကေတ်လျိုၚ် ချူခၞံအာရောၚ် ဒုဥက္ကဌ ဂကောံအ္စာကၞေဟ်မန် နာဲမန်သဝ်နဲ ဟီုဒုၚ်ဂတိပါၚ်တုဲ နူဂကောံဗ္တောန်လိက်ပတ်မန် ကေုာံ ယေန်သၞာၚ်ဗုဒ္ဓဘာသာအလုံဒေသရးမန် ကဵုဏာတာလျိုၚ်ရ။ အစဳဇန် ချူခၞံလိက်မူဗ္တောန် ပရေၚ်ဍုၚ်ကွာန်ဂကူမန် (ပစ္စုပ္ပန်) ဂှ် က္ဍိုပ်လိက် မာတိကာ ပရောလဵုပါထေက်ဂှ် နူကဵု ဂကောံအ္စာကၞေဟ်တံ ချူပ္တိတ်တုဲ ကလေၚ်ပတိုန်ထ္ၜးအာ ပ္ဍဲဂကောံဗ္တောန်လိက်ပတ်မန် ကေုာံ ယေန်သၞာၚ်ဗုဒ္ဓဘာ သာအလုံဒေသရးမန်ရ။ ဘာသာဝၚ်ပရေၚ်ဍုၚ်ကွာန်ဂကူမန် (ပစ္စုပ္ပန်) ဂှ် သွက်ဘာဥတုကညၚ်သၞာံဏံ ဗ္တောန်ဟွံဂတာပ်ရတုဲ သွက်ယးသၞာံ ဂတမ္ဂး ဘာသာပရေၚ်ဍုၚ်ကွာန်ဂကူမန် (ပစ္စုပ္ပန်) ဂှ် ဒှ်ဘာသာတၟိမွဲဘာသာရ။ စတမ်နူဂိတုအေဗရဴမံက် စစၟဳစၟတ်အာ ကာတ်ကောန်ဍုၚ် (မှတ်ပုံတၚ်) တုဲ ဟွံကဵုအခေါၚ်သုၚ်စောဲ လိက်ထံက်ဂလာန်ရ ကၠောန်ဗဒှ် အသေအဟာန် စၟတ်သမ္တီသဘၚ်ရတုထဝ် ဗွိုက်လ္တက်ကယျိုၚ်မန် (ပေၚ် ၅၀ သၞာံ) ပ္ဍဲသာန်ယှိုၚ်ဟဝ်တေဝ် ဍုၚ်မတ်မလီုရောၚ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.