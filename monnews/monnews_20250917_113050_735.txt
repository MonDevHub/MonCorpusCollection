Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ကောန်ၚာ်အယုက်၃သၞာံမွဲတၠ ဒးဒုၚ်ရပ်စုတ်ထောံထံၚ်ဂှ် ဒးမံၚ်ပရိုၚ်ပတောံ by ဌာန်ပရိုၚ်ဗၠးၜးမန် | Apr 5, 2022 | ပရိုင်ပတောံ: Fact-Checking, ပရိုၚ် | 0 comments ပ္ဍဲကဵုဂိတုမာတ်၊ စၟတ်တ်ရဲ၂၄ဂှ် ကောန်ၚာ်ဍောတ်တ်အယုက်(၃)သၞာံမွဲတၠ ဒးဒုၚ်ရပ်စုတ်ထောံထံၚ်ဂးတုဲ ပရိုၚ်ပတောံမွဲပိုဒ် မံက်ပြးတိတ်ကၠုၚ်မံၚ်အကြာညးသုၚ်စောဲ social mediaတအ်ရ။ ပရိုၚ်ပတိုန်လဝ်ဂှ်တှေ်ကောန်ၚာ်ဂှ် ရပ်လဝ်ဗီုရုပ်(ဗီနိုၚ်း)အံၚ်သာန်သုကျဳ တုဲ ကွာ်အာမံၚ်အကြာမၞိဟ်ထ္ၜးဆန္ဒတအ်ရ။ ကောန်ၚာ်ဂှ် ဂွံအဝဲ(၃)သၞာံတုဲ မၞုံယၟု (မမြတ်ဇော်) ဂှ် ဒဒှ်ရ ဒးဒုၚ်ရပ်စုတ်ထောံထံၚ်ဂးတုဲ ပရိုၚ်ဂှ် ပြးတိတ်ကၠုၚ်ရ။ ဗီုပြၚ်မချူပတိုန်လဝ်ဂှ်တှေ် ကောန်ၚာ်ဒးဒုၚ်စုတ်ထံၚ် အယုက်ဍောတ်အိုတ်ပ္ဍဲဂၠးကဝ်၊ (မမြတ်ဇော်) ဝွံ ဒးဒုၚ်စုတ်ထံၚ်ပွိုၚ်(၃)သၞာံယျ ဂးတုဲ နူကဵုအကံက် Thet Htar Mgmg Nyeinဂှ်မွဲကဆံၚ် ပတိုန်လဝ်ပရိုၚ်ဂှ် ဂွံဆဵုကေတ်ရ။ ပရိုၚ်ဂှ်တိုန်အာတုဲ မၞိဟ်ကလေၚ်ပါ်ပရအ်လဝ်ပရိုၚ်ဂှ် လၟိုဟ်မၞိဟ်ၜိုတ်(၂၄)တၠနွံရ။ တၚ်စၟဳစၟတ်>>> ပရိုၚ်ဏံဂှ် နူဌာနပရိုၚ်ဒး၊ ဟွံဒး၊ ဒးချပ်ပိုဲတအ် ကလေၚ်စၟဳစၟတ်ရံၚ်တုဲ ဒှ်မံၚ်ပရိုၚ်ပတောံမွဲဂှ် ပိုယ်စၟတ်သ္တီလဝ်ရ။ မုဟိုတ်ဂွံစၟတ်သတ္တီလဝ် ပရိုၚ်ပတောံမွဲဂှ်တှေ်အဃောထ္ၜးမံၚ်ဆန္ဒကဵုတၠအဝဵုတအ်ဂှ် အပါကောန်ၚာ်(စည်ပၚ်ဝန်ထမ်း)ဂှ် ပါလုပ်လဝ်တုဲ အဃောဂှ်ရပ်အပါကောန်ၚာ်ဂှ်ဟွံဂွံရ။ ဟိုတ်နူရပ်ညးဟွံဂွံဂှ်ရ တၠအဝဵုတအ်ရပ်ဏာသီုဗြဴညး၊ သီုကဵုမိညးရ။ အဃော ဗြဴညးဒးဒုၚ်ရပ်လဝ်ဂှ် ကောန်ၚာ် အယုက်(၃)သၞာံမွဲတၠလေဝ်ပါအာအဖဝ်မိညးတေံကီုရ။ ပ္ဍဲဂိတုမာတ် စၟတ်တ်ရဲ၂၄ဂှ် ဖျေံထောံဂဗုက်တုဲ ဒးအာထံၚ်ပွိၚ်(၃)သၞာံ ပ္ဍဲဍုၚ်လ္ဂုၚ်၊ ထံၚ်အၚ်စိၚ် တေံအိုတ်ရ။ ဗီုဒးဒှ်ရ ကောန်ၚာ်အယုက်(၃)သၞာံ၊ (မဆုမြတ်ဇော်)ဂှ် ဒးဒုၚ်ရပ်စုတ်ထောံထံၚ်ပွိုၚ်(၃)သၞာံဂှ် နူကဵုMyanmar Nowတအ်လေဝ် ပတိုန်ထ္ၜးလဝ်နွံရ။ တုဲပၠန်ကလေၚ်စၟဳစၟတ်ရံၚ် နကဵုနဲကဲဂၠာဲဗီုပ္ဍဲgoogleဂှ်တုဲ ဗီုပြးတိတ်ကၠုၚ်မံၚ်လၟုဟ်ဏံဂှ် ပ္ဍဲဂိတု(ဇူလိုၚ်)၊ သၞာံ၂၀၂၁တေံဂှ် နကဵုက္ဍိုပ်လိက် ကောန်ၚာ်အယုက်မသုန် (၅)သၞာံ နူကဵုဍုၚ်(မိုးကုတ်)မွဲတၠ ဗၠးတိတ်ကၠုၚ်နူထံၚ်တုဲ စိုပ်အာပ္ဍဲအပါညးတေံယျ ဂးတုဲ နူကဵုဌာနပရိုၚ် Myanmar Nowဂှ်မွဲကဆံၚ် ကေၚ်ပတိုန်ထ္ၜးလဝ်နွံရ။ ဗီုရုပ်ပြးတိတ်ကၠုၚ်မံၚ်လၟုဟ်ဏံဂှ် ဒှ်မံၚ်ဗီုကောန်ၚာ်အယုက်မသုန်(၅)သၞာံ၊ (မစုထက်ပိုၚ်း) နူကဵုဍုၚ်(မိုးကုတ်)တေံဟေၚ်ရ။ ဗီုကောန်ၚာ်အယုက်(၃)သၞာံ (မစုမြတ်ကျော်)ဒးဒုၚ်စုတ်ထောံထံၚ် လ္တူဍုၚ်လ္ဂုန် ထံၚ်အၚ်စိၚ် (အၚ်းစိန်ထောၚ်)ဂှ်ဟွံသေၚ်ရ။ ဟိုတ်ဒှ်သာ်ဂှ်ရ ပရိုၚ်ဏံဂှ်ဒှ်မံၚ်ပရိုၚ်ဗၠေတ်တ်၊ ပရိုၚ်ပတောံမွဲဂှ် ပိုဲစၟတ်သ္တီလဝ်ရ။ ရံၚ်ကဵုတမ်ရိုဟ်ပရိုၚ် အတိုၚ်ဗွဲလ္တူဏံတုဲ ဆဵုပရိုၚ်မွဲမွဲမ္ဂး ဗီုရုပ်ဂှ် ဒှ်မံၚ်ဗီုရုပ်လၟုဟ်ရဟာ၊ ဗီုရုပ်တုဲတုဲတေံဟာဂှ် စၟဳစၟတ်ရံၚ်ချိုတ်တ်ဗၠိုတ်တတ်ကၠာညိ။ တုဲပၠန်ယဝ်ခါရ ဟွံစှေ်စိုတ်လ္တူပရိုၚ်ဂှ်ကဵုဒှ်၊ ဒှ်မံၚ်သံသယလ္တူပရိုၚ်ဂှ်ကဵုဒှ် ဟွံတီချိုတ်စဳကၠးမ္ဂးတှေ် လ္ပပါ်ပရအ်ကၠာဏီတုဲ ဗက်ဂၠာဲကျောဝ်ရံၚ် နူဌာနပရိုၚ်လုပ်ကဵုသၞောဝ်တအ်ကၠာတုဲမှ ပတေဟ်စှေ်စိုတ်ပါ်ပရအ်ညိဂှ် မိက်ဂွံဗတိုက်ဖ္အောဝ်ဏာကဵုကီုရ။ သ္ပစၞးအလုံဂကူတုဲ သ္ဒးဖန်ခၞံ သၞောဝ်ဥပဒေသ္ဇိုၚ် ဒက်ပ္တန်တွဵုရးဍုၚ်မန်ထေက် ပရေၚ်မၚ်မွဲထိၚ်ဒဝ်ဂကူဂှ် ညးညးအဲအဲ ဒးဘိုၚ်ထိၚ်ဒဝ်အာရောၚ် ဥက္ကဌဂကောံအ္စာကၞေဟ် နာဲအံၚ်ဇၞး ဟီုဖ္တိုက်ဖၟောဝ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.