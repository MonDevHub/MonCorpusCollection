Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ညးထံက်ပၚ် ပရေၚ်ပညာကောန်ဂကူမန်ဍာ်ဇမၠိၚ် မံက်ကၠုၚ်သေဲသေဲ by ဌာန်ပရိုၚ်ဗၠးၜးမန် | Apr 22, 2022 | ပရိုၚ် | 0 comments အံက်သာ၊ ဂိတုအေဗရဴ ၁၃၊ ၂၀၂၂ နူကဵုဌာနပရေၚ်ပညာကောန်ဂကူမန် ပံက်လဝ်ဂကောံထံက်ပၚ် ပရေၚ်ပညာကောန်ဂကူမန် နကဵုယၟု ဂကောံညးဆာန်ပရေၚ်ပညာမန် မွဲဂိတု (၁၀၀၀) ဒ္ကေဝ်တုဲ ညးဆာန်ဂကူ ဆာန်လိက်ပတ်တံ လုပ်ကၠုၚ်ဂကောံသေဲသေဲရ၊ လောန်ကၠုၚ်ခြာဟွံလအ်တေံ နူညးတၠဒါန် နာဲတၠမာန် (ကွာန်သာံလှေဝ်) ကေုာံ သမ္ဘာမိသူဇာ (ကွာန်ကအ်ခပုၚ်) အလုံမွဲဂြောဝ်ဂတာညးတံ ထံက်ပၚ်လဝ်သြန် သွက် (၁၀၀) သၞာံ လၟိဟ်ဩန်ဖအိုတ် (၄၈၀၀၀၀၀) ပန်စှော်ဒစါံကိုတ်ဒ္ကေဝ် မံက်ပြာကတ်ကၠုၚ်တုဲ ညးတၠဒါန်တံ ထပ်မံက်ကၠုၚ်သေဲသေဲရ။ ပ္ဍဲကဵုစၟတ်တ္ၚဲ (၅-၄-၂၀၂၂) ဂှ် တၠဂုဏ်အ္စာဥက္ကံသ (တၠဂုဏ်အဇ္ဇ-တရဴအအာ) ဂှ်လေဝ် ရန်ကဵုပရေၚ်ပညာကောန်ဂကူမန် ဂွံအာဍာ်ဇမၠိၚ်မာန်ကီု၊ ဂွံဒှ်အထံက်အပၚ်ကဵု သြန်ထံက်ပၚ်အာစာဘာမန်တအ်ကီုတုဲ လုပ်ဂကောံညးဆာန်ပရေၚ်ပညာမန်ကီုရ၊ ပ္ဍဲအစဳအဇန်သြန်ထံက်ပၚ်ဂကောံ မွဲဂိတု (၁၀၀၀) ဒ္ကေဝ်ဂှ် ညးစုတ်ကဵုသြန်ထံက်ပၚ် သွက် (၁၀၀) သၞာံ လၟိဟ်သြန်အပံၚ် (၁၂၀၀၀၀၀) စှ်ၜါကိုတ်ဒ္ကေဝ်ရ၊ သြန်ထံက်ပၚ်တံဂှ် တၠဂုဏ်အ္စာအဇ္ဇ က္လိဂွံနၚ်နူဒါန်တွံဓရ် ဍုၚ်ဖူကေတ် (ဍုၚ်သေံ) ရောၚ် ဂွံတီကေတ်ရ။ ပ္ဍဲကဵုစၟတ်တ္ၚဲ (၇-၄-၂၀၂၂) ဂှ်လေဝ် အ္စာသဝ် နာဲစောန်တၟး (Dr.မၚ်းစိုးလၚ်း) ကေုာံ သမ္ဘာ မိကောန်ထဝ်တံ ရန်ကဵုပရေၚ်ပညာကောန်ဂကူမန် ဂွံအာဍာ်ဇမၠိၚ်မာန်ကီု၊ ဂွံဒှ်အထံက်အပၚ်ကဵု သြန်ထံက်ပၚ်အာစာဘာမန်တအ်ကီုတုဲ လုပ်ဂကောံညးဆာန်ပရေၚ်ပညာမန် သ္ဒးစုတ်သြန်ထံက်ပၚ်ဂကောံ မွဲဂိတု (၁၀၀၀) ဒ္ကေဝ်ဂှ် စုတ်ကဵုသြန်ထံက်ပၚ် သွက် (၁၀) သၞာံ သွက်ညး (၂) တၠ လၟိဟ်သြန်အပံၚ် (၂၄၀,၀၀၀) ၜါကိုတ်ပန်ဠက်ဒ္ကေဝ်ကီုရ။ ပ္ဍဲကဵုစၟတ်တ္ၚဲ (၄-၄-၂၀၂၂) ဂှ်လေဝ် တၠဂုဏ်အ္စာခေမာသာရ (ရာမညရဌဗုဒ္ဓတက္ကသိုလ် ဍုၚ်မတ်မလီု) ကဵုဒါန်ကမ္မဝတ္ထု ထံက်ပၚ်ပရေၚ်ပညာ သြန် (၂၀၀၀၀၀) ၜါကိုတ်ဒ္ကေဝ် ကုဌာနပရေၚ်ပညာကောန်ဂကူမန်ဂှ် ဒု -လျိုၚ်ဌာန မိကြက်နန် ဒုၚ်တဲရောၚ် ဂွံတီကေတ် အတိုၚ်မပတိုန်လဝ် လ္တူမုက်လိက်လပှ်ကျာ Mon National Education Committee ဂှ်ရ။ စိုတ်ဆာန်ဂကူ စိုတ်ဆာန်ပရေၚ်ပညာမန် ညးတၠဒါန်တံ နွံသာ်ဏအ်ဂှ် နူဌာနပရေၚ်ပညာကောန်ဂကူမန် (ဗဟဵု) တံလေဝ် သီုကေတ်ဂုဏ်စရာဲ သီုပတိုန်ဏာဂုဏ်စရာဲ ဗွဲမဇြိုဟ်နက်တုဲ မွဲကရောံဓဝ် သီုကဵုဆဝ်မ္ၚုဟ်လဝ် ညးမဆာန်ဂကူ ညးမဆာန်ပရေၚ်ပညာတအ် ညံၚ်သ္ဂောံ လုပ်ဂကောံညးဆာန်ပရေၚ်ပညာမန်တုဲ ဒက်ပတန်ပရေၚ်ပညာမန် မၞုံကဵုဍာ်ဒ္ကေဝ် သာ်ဏံ ဆဝ်မ္ၚုဟ်လဝ်ရောၚ်။ ဒးဖျေံဂၠံၚ်တရဴ မူဝါဒ ပရေၚ်ထိၚ်ဒဝ် မၚ်မွဲဂကူထေက် ကွာန်ကုန်ဗ္ဒဝ် ဗီုလဵုညးတအ်ထိၚ်ဒဝ်မၚ်မွဲမံၚ် ပရေၚ်ဂကူရော WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.