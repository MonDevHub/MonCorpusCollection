Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ သ္ပစၞးအလုံဂကူတုဲ သ္ဒးဖန်ခၞံ သၞောဝ်ဥပဒေသ္ဇိုၚ် ဒက်ပ္တန်တွဵုရးဍုၚ်မန်ထေက် by ဌာန်ပရိုၚ်ဗၠးၜးမန် | Apr 4, 2022 | ဂလာန်ညးဒါန်လိက်, ပရိုၚ် | 0 comments သဘၚ်သဳကၠဳဗော်ညဳသၟဟ်မန်တုဲ ဂိတုမာတ် (၂၁) ဂှ် သွက်ဂွံချူဇန်သ္ပဒ္တန်အာ သၞောဝ်ဥပဒေသ္ဇိုၚ် ဒက်ပ္တန်တွဵုရး (ဍုၚ်မန်) ဗွဲမကိတ်ညဳကဵု သၞောဝ်ဥပဒေသ္ဇိုၚ် ဒက်ပ္တန်ကၟိန်ဍုၚ်ဖေဝ်ဒရေဝ် ဒဳမဝ်ကရေဇြဳအနာဂတ်တေံမာန်ဂှ် မ္ဒးဂိုတ် ဂစာန်ဗၟံက်အာရုပ်ရဴရောၚ် ရဴသာ်ဝွံ ဗော်ညဳသၟဟ်မန် ပ္တိတ်လိက်လလောၚ်တြး ဂွံဆဵုကေတ်ရ။ ပဲါနူလၟေၚ်ကမၠောန် ချူခၞံသၞောဝ်ဥပဒေသ္ဇိုၚ် ဒက်ပ္တန်ဍုၚ်မန်တုဲ စပ်ကဵုပရေၚ်သှ်ကလး ပဋိပက္ခပရေၚ်ဍုၚ်ကွာန်ကီု၊ စပ်ကဵုသၞောဝ်ဥပဒေ ကၟိန်ဍုၚ်ဖေဝ်ဒရေဝ်ကီု၊ စပ်ကဵုသၞောတ်ပေဲါရုဲမာဲ ညံၚ်ဂွံကိတ်ညဳကဵု အခေါၚ်အရာ ကောန်ဍုၚ်အရၚ်တံကီု ဖျေံကၠုၚ်ပရေၚ်ကမၠောန်အဓာန်ဂတနွံရ။ စပ်ကဵုသၞောဝ်ဥပဒေ ဒက်ပ္တန်ကၟိန်ဍုၚ်ကီု၊ သၞောဝ်ဥပဒေ ဒက်ပ္တန်တွဵုရးကောန်ဍုၚ်အရၚ်ညးကဵုညးကီုဂှ် ပ္ဍဲပ္ၚံက်ပရေၚ် ဍုၚ်ကွာန်အနာဂတ်ဂတဏံ သ္ဒးချူခၞံအာ နနဲသၞောတ်ဒက်ပ္တန်ဍုၚ်ဖေဝ်ဒရေဝ်ရောၚ်ဂှ် သွာၚ်ဇဳ လ္ပာ်ကံၚ်ဇြဳပၞာန်ကီု၊ လ္ပာ်ဇြဟတ်ဒဳမဝ်ကရေဇြဳတံကီု ဗြုကၠုၚ်ရမျာၚ်ရ။ လ္ပာ်ဇြဟတ်ဗော်ပၠန်ဂတးလွဟ် ဗော်ဍုၚ်မန်တၟိလေဝ် သွက်ဂွံချူခၞံသၞောဝ်ဥပဒေသ္ဇိုၚ် ဒက်ပ္တန်ဍုၚ်မန် (တွဵုရးဍုၚ်မန်) ဂှ် ဆန်ၜန်ဒၟံၚ် အလုံဂကူမန် သ္ဂောံပါလုပ်မာန်ဂှ် ဇိၚ်တပ်ပညဳပညပ်ဒၟံၚ်နွံရ။ သွက်သ္ဂောံဒှ်တၚ်နၚ်သ္ဇိုၚ် ပ္ဍဲအရာသၞောဝ်ဥပဒေ ဒက်ပ္တန်ဍုၚ်မန် (တွဵုရးဍုၚ်မန်) တုဲ တုဲကၠုၚ်ကောံဓရီုဇၞော်ပရေၚ်ဂ ကူမန် ကံပှ်လှ် (၂၀၁၆) တေံကီု၊ တုဲကၠုၚ်ပေဲါသောၚ်ကလးလၟေၚ်ကမၠောန် လိက်ကသုက်ဒေံါပန်ပှော်အလုံဍုၚ် (အေန်ဇြဳအေ) (၂၀၁၈) ဍုၚ်ရေဝ်ဂှ်ကီု ဗွဲလၟေၚ်လၟေၚ် သဳကၠဳချူဓဇက်ကၠုၚ် (မူအပြောံ) နွံကၠုၚ်ရ။ မွဲဒမြိပ်ဗော်ဍုၚ်မန်တၟိက္ဍိုက်က္ဍိုပ်တုဲ ကၠောန်ကၠုၚ်ကောံဓရီုဇၞော် ပရေၚ်ဂကူမန် လၟေၚ်လၟေၚ်တေံလေဝ် စပ်ကဵု သၞောဝ်ဥပဒေသ္ဇိုၚ် ဒက်ပ္တန်ဍုၚ်မန် (တွဵုရးဍုၚ်မန်) ဂှ် တုဲကၠုၚ်သၞာံ (၂၀၁၁၊ ဂိတုအံက်တဝ်ဗာ) တေံလေဝ် အ ဓိကဗော်ဍုၚ်မန်တၟိ ပံၚ်ကောံကဵု ဗော်ပရေၚ်ဍုၚ်ကွာန်မန်ဗွိုၚ်ပ္ဍဲဍုၚ် ကေုာံ ဂကောံဗွိုၚ်မဟာဇန်မန်တံတုဲ ချူခၞံတက် ပ္တိတ်ကၠုၚ် လိက်အုပ်သၞောဝ်ဥပဒေသ္ဇိုၚ် ဒက်ပ္တန်ဍုၚ်မန် (အလန်တတိယ) (မူဂမျိုၚ်) မွဲအုပ်ရ။ သွက်ဂွံချူခၞံသဳကၠဳသ္ပဒတန် စပ်ကဵုသၞောဝ်ဥပဒေသ္ဇိုၚ် ဒက်ပ္တန်ဍုၚ်မန် (တွဵုရးဍုၚ်မန်) ဝွံလေဝ် သီုဗော်ဍုၚ်မန်တၟိ၊ သီု ဗော်ညဳသၟဟ်မန် ဖန်ဇန်ရေၚ်တၠုၚ်ဒၟံၚ် သီုၜါဗော်ဂွံတီကေတ်ရ။ ပ္ဍဲအရာမချူခၞံ သဳကၠဳသ္ပဒတန် သၞောဝ်ဥပဒေသ္ဇိုၚ် ဒက်ပ္တန်ဍုၚ်မန် (တွဵုရးဍုၚ်မန်) ဏံဂှ် ဗော်ပရေၚ်ဍုၚ်ကွာန်မွဲဓဝ် ချူ ခၞံရုမ်ဂပ်ဍိုက်ပေၚ်ဟွံသေၚ်ရ။ အဓိက ဗော်ပရေၚ်ဍုၚ်ကွာန်မန်ၜါဗော် ပံၚ်ကောံကဵု သွာၚ်ခမဳသၚ် ကေုာံ ဂကောံမ ဟာဇန်မန်တံတုဲ သၞောဝ်ဥပဒေသ္ဇိုၚ် ဒက်ပ္တန်ဍုၚ်မန် မဒုၚ်သ္ဇိုၚ်သ္ပစၞးအလုံဂကူမန်မွဲ သ္ဒးချူခၞံအာရောၚ်။ သၞံၚ်တိုၚ် လၟေၚ် (၁၀)၊ လၟိဟ် (၆)၊ ဂိတုဖဝ်ရဂိုန်ပေၚ်၊ (၁၃၈၃) သၞာံ ကောန်ၚာ်အယုက်၃သၞာံမွဲတၠ ဒးဒုၚ်ရပ်စုတ်ထောံထံၚ်ဂှ် ဒးမံၚ်ပရိုၚ်ပတောံ WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.