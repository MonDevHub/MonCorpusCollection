Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ပရေၚ်ပညာဍုၚ်ဗၟာဏံ သွက်ဂကူပိုဲဟွံရုမ်ဂပ်ဂှ်ရ ဒးဂ္စာန်ပံက်ပ္တိုန် ဘာကဝ်လိက်ကောန်ဂကူမန်ရောၚ် by ဌာန်ပရိုၚ်ဗၠးၜးမန် | May 20, 2022 | ပရိုၚ် | 0 comments ဝဏ္ဏမာန်၊ မေ ၁၄၊ ၂၀၂၂ ပရေၚ်ပညာဍုၚ်ဗၟာဏံ သွက်ဂကူမန်ဟွံရုမ်ဂပ်ဂှ်ရ ဒးဂ္စာန်ပံက်ကၠုၚ် ဘာကဝ်လိက်ကောန်ဂကူမန်ရောၚ် ကမ္မတဳပ ရေၚ်ပညာကောန်ဂကူမန် ညးတာလျိုၚ်သုတေသနကဵု ပရေၚ်ဆက်စၠောံ နာဲရတ်ဂကူ (ကော်) အ္စာဇြေ ဟီုရ။ ပိုဲရံၚ်ကဵု ပရေၚ်ပညာဍုၚ်ပိုဲဏံတုဲတှေ် တုဲကၠုၚ်မုဟွံလအ်ဂှ်ရ ပိုဲသ္ပကောံဓရီုတုဲတှေ် ပိုဲမံၚ်ဟွံဂွံရ ဘာတက္ကသဵုဇကုကဵု ဇကု၊ ပ္ဍဲကဵုပရေၚ်ပညာသ္ဇိုၚ်ဏံဂှ်ဟီုတှေ် ပ္ဍဲပိုဲဂှ် ဍိုက်ပေၚ်ရုမ်ဂပ်မံၚ်ရ၊ ဆဂးဂှ် အဆံၚ်တက္ကသဵု အဆံၚ်ကဝ်လိက်ဂှ် ပ္ဍဲပိုဲဟွံမွဲဏီတုဲတှေ် ပိုဲရံၚ်ကေတ် ပရေၚ်ပညာပ္ဍဲဍုၚ်ဗၟာဏံပၠန်လေဝ် သွက်ဂကူမန်ပိုဲ ဍေံဟွံရုမ်ဂပ်ရ၊ စပ်ကဵုပရေၚ် ကတ်လ္ၚတ်ကွတ်ဝၚ်ကီု ကွတ်ပရေၚ်မၞိဟ်တဏံကီု ကွတ်နာနာသာ် အရၚ်ဂွံဒှ်ဒတုဲဖဵု ဂကူမန်ပိုဲဂှ်တှေ် တက္ကသဵု သၞောတ်ပိုဲကဵုပိုဲ ဒးနွံထေက်ရောၚ် ပိုဲချပ်တုဲတှေ် ဖန်ဗဒှ်ပ္တိုန် ဘာကဝ်လိက်မန်ဏံ ရဂှ် အ္စာဇြေ ဟီုထ္ၜးရ။ နူကဵုဌာနပရေၚ်ပညာကောန်ဂကူမန် ပံက်လဝ် ဘာၜိုပ်ထဝ် (ကၠာတေံ ဘာစှ်တန်လောန်-Post-Ten) ဂှ် သွက်ဂွံ ပြံၚ်သၠာဲအာ ဘာကဝ်လိက်ကောန်ဂကူမန် ရောၚ်ဂှ် လလောၚ်တြးပၟိၚ်ပၟဟ် ကော်ဒၟံၚ်ကွးဘာတံနွံရ။ ဘာကဝ်လိက်ကောန်ဂကူမန် စဳဇန်လဝ် သွက်ဂွံပံက်ခြာဟွံလအ်ဏံဂှ် ဗ္တောန်အာပွိုၚ်ပိသၞာံရောၚ်ဂှ်လေဝ် အ္စာဇြေ ဆက်ဟီုထ္ၜး သာ်ဝွံရ။ ဂွံကၠောန်လောဲဂးသာ်ဂှ်တုဲတှေ် ဘာၜိုပ်ထဝ် ပိုဲပံက်လဝ် ၜါသၞာံ သၞာံပထမ သၞာံဒုတိယ ထပ်ဗပဵုပ္တိုန် မွဲသၞာံပၠန် ဒှ်အာ သၞာံတတိယ ဒှ်အာ ဘာကဝ်လိက်မန်၊ မုပိုဲဗ္တောန်ရော ပ္ဍဲဘာကဝ်လိက်ဏံ သၞာံပထမတှေ် ပိုဲသၠုၚ်အေၚ်္ဂလိက်ကၠာ ဏောၚ်၊ သၞာံဒုတိယတှေ် ပါ်သွာၚ်ဍေံနွံ (GED) ဟီုဂှ် ရဲဟွံအံၚ်လဝ် စှ်တန်တံဂှ် ဟွံဂွံလဝ် စၟတ်တဲဘာတန်သၠုၚ် (High School Certificates) ဂွံတိုန်တက္ကသဵုဍုၚ်မ္ၚးလေဝ် အာဟွံဂွံပုဟ်၊ ဟီုဟဏံတှေ် ရဲဟွံဂွံလုပ်သွဟ်လဝ် ပ္ဍဲဘာ တန်သၠုၚ်အလဵုအသဳနွံမံၚ် သွဟ်လဝ်လ္ပာ်ပိုဲ (ဘာတန်သၠုၚ်-ဘာန်ကောန်ဂကူမန်) သၟး၊ ဟွံဂွံလဝ်စၟတ်တဲ (တက္ကသိုလ်ဝၚ်ခွၚ့်လက်မှတ်) ပုဟ်တှေ် ဂွံဂွံၝဂှ်ဂှ် ဒးတတ် (GED) သၞောတ်ဍေံဂှ် သၞောတ်အမေရိကာန်၊ ဆဂး အလုံဂၠးတိဒုၚ်လဝ်တဲဏောၚ်၊ ဂွံစၟတ်တဲ (Certificates) ဏောၚ်တှေ် တက္ကသဵုဂၠးတိ တိုန်ဂွံဖအိုတ်၊ မွဲသွာၚ်ပၠန်ဂှ် ဍေံအာသွာၚ်ဘာသာ (မေဂျာ) မန်နွံဏောၚ်၊ ဆေၚ်ကဵု ပရိုၚ်မဳဒဳယာနွံဏောၚ် နာနာသာ် ပိုဲ်ရန်လဝ်ဂှ် သာ်ဏံ အ္စာ ဇြေ ဆက်ဟီုထ္ၜးရ။ ပ္ဍဲကဵုဘာကဝ်လိက်ကောန်ဂကူမန်ဂှ် မပ္တံကဵု ဘာသာပရေၚ်အာက္ဍိုပ်ကဵု သၠုၚ်ဍာ်ဒကေဝ်၊ ပရေၚ်အုပ်ဓုပ် ကောပ်ကာဲ (GED, Leadership and Management)၊ ဘာသာသ္ပအ္စာဘာ၊ ဘာသာပရိုၚ်၊ ဘာသာလိက်ပတ်မန် (Teacher, Media, Mon Literature) ဘာသာအေၚ်္ဂလိက်၊ ဘာသာကမ်ပျူတာ၊ ဘာသာဝၚ်မန်၊ ဘာသာပရေၚ်မၞိဟ်ဂၠးတိ (GEDSI)၊ ဘာသာအခေါၚ်အရာမၞိဟ်၊ ဘာသာပွဳပွူသဘာဝ၊ ဘာသာသ္ပသုတေသန ဘာသာယုတ္တိဗေဒ (Logic) စတံ ပါလုပ်ရ။ သွက်ဂွံဒက်ပ္တန်အာ ဂကောံပံၚ်ကောံဂကူမန်ဂှ် ပံက်လဝ်ဂကောံဆက်စၠောံနွံ ဒက်ပ္တန်ဏာ ဓဝ်ညဳသာဂကူ ပ္ဍဲကောံဓရီုပရေၚ်ဂကူမန် (သၞာံ-၂၀၂၂) WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.