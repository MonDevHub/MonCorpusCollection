Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ကေတ်လဝ်ဗီုရုပ်ဍုၚ် သဳရဳလင်္ကာ တေံတုဲ ညံၚ်ကဵုဒှ်မံၚ်ဍုၚ်အံၚ်ဝကီုဗီုပတောံမံက်ကၠုၚ် by ဌာန်ပရိုၚ်ဗၠးၜးမန် | Jun 4, 2022 | ပရိုင်ပတောံ: Fact-Checking, ပရိုၚ် | 0 comments ပ္ဍဲဂိတုမေ၊ စၟတ်တ္ရဲ ၂၅ ဂှ် ဒဒှ်ရ ရဲကောံကၠုၚ်စုတ်မံၚ်ကၠေၚ် ပ္ဍဲကဵုဆေၚ်ကၠေၚ်အံၚ်ဝဂှ်ဂးတုဲ postဗီုပတောံမွဲပိုဒ် မံက်ပြးတိတ်ကၠုၚ်မံၚ် အကြာညးသုၚ်စောဲ social media တအ်မွဲအလန်ပၠန်ရ။ ဗီုဏံဂှ် ဒှ်မံၚ်ဗီု ရဲကၠုၚ်စုတ်မံၚ်ကၠေၚ် ပ္ဍဲအံၚ်ဝဂှ်ဟွံသေၚ်တုဲ ဒှ်ဒၟံၚ်ဗီု ရဲစုတ်မံၚ်ကၠေၚ် ပ္ဍဲဍုၚ်သဳရဳလင်္ကာတေံဟေၚ်ရ။ ဗီုပြၚ်ချူပတိုန်လဝ်ဂှ်တှေ် ပ္ဍဲပွိုၚ်တ္ရဲဏံ အကာဲအရာဆေၚ်ကၠေၚ်ပ္ဍဲအံၚ်ဝ ညးစွံလဝ်စိုတ် ဟွံဆေၚ်ကဵုကၟိန်ဍုၚ်တအ် ရံၚ်လဝ် ဂးတုဲနူကဵုအကံက် Myo Gyi Myo Gyi ဂှ်မွဲကဆံၚ် ပတိုန်လဝ်ဗီုပတောံဂှ် ဂွံဆဵုကေတ်မာန်ရ။ ပရိုၚ်ဗီုပတောံဂှ် တိုန်အာတုဲ မၞှိဟ်ကလေၚ်ပါ်ပရအ်လဝ် လၟိုဟ်မၞိဟ်ၜိုတ် ၁၇ တၠနွံကၠုၚ်ရ။ တၚ်စၟဳဳစၟတ်>>>> ဗီုပတိုန်လဝ်ဏံဂှ် နူဌာနပရိုၚ် ဒး၊ ဟွံဒး၊ ဒးချပ်ပိုဲတအ် ကလေၚ်စၟဳစၟတ်ရံၚ်တုဲ ဒှ်မံၚ်ဗီုပတောံမွဲဂှ် ပိုဲစၟတ်သ္တီလဝ်ရ။ မုဟိုတ်ဂွံစၟတ်သ္တီလဝ်ဗီုပတောံမွဲဂှ်တှေ် ကလေၚ်ဂၠိုက်ဂၠာဲရံၚ် နဲကဲစၟဳစၟတ်ဗီု ပ္ဍဲGoogleဂှ်တုဲ ဗီုပတိုန်လဝ်ဏံဂှ် အဃောမၞိဟ်တအ် စုတ်မံၚ်ကၠေၚ်ပ္ဍဲအံၚ်ဝဂှ်ဟွံသေၚ်တုဲ ဒှ်မံၚ်ဗီု နူဍုၚ်သဳရဳလင်္ကာတေံဟေၚ်ရ။ တုဲပၠန်နူကဵုဂကောံ Fact Crescendo Srilanka ဂှ်မွဲကဆံၚ် ညးတအ်ကလေၚ်သၟာန်လဝ် ညးတက်လဝ်ဗီုဏံ Amila Gamage ဂှ် ဒဒှ်ရဗီုညးတေံတက်လဝ် ပ္ဍဲဍုၚ်မာတာရာ(Matara)ဍုၚ်သဳရဳလင်္ကာတေံဂှ် နူကဵုWebsite Factcrescendo Myanmar တအ် စၟတ်သ္တီလဝ်တုဲ ပတိုန်ထ္ၜးလဝ်နွံရ။ တၚ်သ္ရဳဂၠိပ်>>>> ပ္ဍဲကၟိုန်ဍုၚ်ပိုဲဝွံ စပ္တာံနူကဵုဂံၚ်ဇဳပၞာန်တအ်သီထောံအဝဵုဂှ်တုဲ စပ်ကဵုၚုဟ်မးကၠေၚ်ဓာတ်တအ်ဂှ် ၚုဟ်မးက္ဍၚ်တိုန်အာကဝက်ပြၚ်နွံကၠုၚ်မံၚ်ဂှ်ရ အရေၚ်ကၠေၚ်ကွဳစက်လ္ရဵုတအ်ဂှ် ဒးသွံရာန်မံၚ်ကဵုlimitဂှ်ရ ဆေၚ်ကၠေၚ်လ္ရဵုတအ် ဒးဒေါံဇူအာလေဝ်နွံရ။ ပရိုၚ်ဗီုပတောံဗီုဇဏံဂှ် ဂိတုတုဲတုဲကၠောန်တေံလေဝ် ကေၚ်မံက်ကၠုၚ်လဝ်နွံရ။ ဟိုတ်ဒှ်သာ်ဂှ်ရ ညးမစိုတ်လုပ်စမံၚ်ကဵုပရိုၚ်တအ်ကီု ညးသုၚ်စောဲsocial mediaတအ်ကီု ဆဵုတမ်ရိုဟ်ပရိုၚ်မွဲမွဲကဵုဒှ်၊ ဆဵုpostမွဲမွဲကဵုဒှ်၊ ဍေံဟွံဍိုက်ပေၚ်ကဵုတၚ်နၚ်မ္ဂး လ္ပပတှေ်စှေ်စိုတ်ပြဟ်ဏီတုဲ ဗက်ဂၠာဲစၟဳစၟတ်ရံၚ်ချိုတ်တ်ဗၠိုတ်တ်တုဲမှ ပတှေ်စှေ်စိုတ်ပါ်ပရအ်ညိဂှ် မိက်ဂွံဗတိုက်ဖ္အောဝ်ဏာကဵုကီုရ။ သၞံၚ်တိုၚ် လၟေၚ် (၁၀)၊ လၟိဟ် (၁၀)၊ ဂိတုပသာ် (၂) စွေက်၊ (၁၃၈၄) သၞာံ ဒးပၠောပ်လမျီု ကုဂကောံပံၚ်ကောံဂကူမန်ရောၚ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.