Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ဌာနထိၚ်ဒဝ်လွဳဝတ်ကဵုကွတ် ညးစောဲလာံဂဥုဲၜူမာဲ (ဟဂန်ဇြဲ) ဂှ် မၞိဟ်ယဲပေၚ်အာတုဲ ဒေံါဇူလဝ် ပရေၚ်ဒုၚ်တဲမၞိဟ်တၟိ by ဌာန်ပရိုၚ်ဗၠးၜးမန် | Jun 6, 2022 | ပရိုၚ် | 0 comments အံက်သာ၊ ဂိတုမေ ၂၄၊ ၂၀၂၂ ပ္ဍဲစၟတ်တ္ၚဲ (16.5.2022) အခိၚ်တ္ၚဲစေၚ် (၂:၃၀) နာဍဳဂှ် ညးတာလျိုၚ်ဂကောံကေၚ်ကာကမၠောန် (CEC) ဌာနထိၚ်ဒဝ်လွဳလွတ်ကဵုကွတ် ညးစောဲလာံဂဥုဲၜူမာဲ (ဟဂန်ဇြဲ) တံ ကောံဓရီု ဒၞါဲဌာန-ဘာဂေါခေတ္တာ(ဘာဝါဂၠဴ) ဍုၚ်ရေဝ်ရ။ ပ္ဍဲကောံဓရီုဂှ် သၚ် (၃) ဇကု၊ ဗော်ဍုၚ်မန်တၟိ (၃) တၠ၊ ညးဍုၚ်ကွာန် (၃) တၠ တိုန်စိုပ်တုဲ ချပ်ဂၞန်ပရေၚ်ကမၠောန် စပ်ကဵုဌာနထိၚ်ဒဝ်လွဳလွတ်ကဵုကွတ် ညးစောဲလာံဂဥုဲၜူမာဲ နာနာသာ်ရ။ ပ္ဍဲကဵုစၟတ်တ္ၚဲ (19.5.2022) ဂှ် ကမ္မတဳပါလုပ် ပ္ဍဲဌာနထိၚ်ဒဝ်လွဳလွတ်ကဵုကွတ် ညးစောဲလာံဂဥုဲၜူမာဲတံ သွာၚ်ဗော်ဍုၚ်မန်တၟိဂှ် (၅) တၠ၊ သွာၚ်ညးဍုၚ်ကွာန်ဂှ် (၅) တၠ၊ ပံၚ်လၟိဟ်မၞိဟ် (၁၀) တၠ တိုန်စိုပ်တန်ဗ္တောန် စပ်ကဵုကမၠောန် ဆေၚ်စပ်ကဵု ဌာနထိၚ်ဒဝ်လွဳဝတ်ကဵုကွတ် ညးစောဲလာံဂဥုဲၜူမာဲ ပ္ဍဲကဵုကွာန်ပလိုၚ်ဂျပါန် ဒေသပယျဵုသေံ/ကျာ်ပိ ပွိုၚ်မွဲတ္ၚဲပေၚ်ၚ်ရ။ အ္စာကဵုတန်ဗ္တောန်ဂှ် အ္စာဂဥုဲနူကွာန်ဝၚ်ကမွဲတၠ ကေုာံ တၠပညာစပ်ကဵုဂဥုဲၜူမာဲ(သေံ)မွဲတၠ ပံၚ်အ္စာတန်ဗ္တောန်ၜါတၠ ကဵုလညာတ်ပညာရောၚ် ဂွံတီကေတ်ရ။ ပ္ဍဲကဵုစၟတ်တ္ၚဲ (21.5.2022) ဂှ် ပ္ဍဲကဵုဌာနထိၚ်ဒဝ်လွဳဝတ်ကဵုကွတ် ညးစောဲလာံဂဥုဲၜူမာဲ(ဟဂန်ဇြဲ)ဂှ် ညးစောဲလာံဂဥုဲၜူမာဲတံ ပေၚ်အာလၟိဟ်မၞိဟ်(၁၀၀)တၠ ဒၞါဲမံၚ်ဟွံရုမ်ဂပ်ဒှ်ကၠုၚ်တုဲ သွက်သ္ဂောံဒုၚ်အာတဲ ညးစောဲလာံဂဥုဲၜူမာဲတၟိဂှ် မ္ဒးဒေံါဇူလဝ်ကၠာရောၚ် ဂွံတီကေတ်ရ။ မၞိဟ်ယဲစောဲလာံဂဥုဲၜူမာဲတြေံ နွံဒၟံၚ်ပ္ဍဲဌာနဂှ် ယအ်အာမှ ဆက်ဒုၚ်အာတဲပၠန်ရောၚ်။ ၜိုန်ဂှ်လေဝ် ကောန်ဇာတ်မိမမန်တံ ဒှ်ခက်ခုဲဇၞော်ကဵုဇြဟတ် စွံလဝ်ဟွံဂွံတွဵုမ္ဂး ကေတ်အဆက်ကဵု ဗဒိုပ်တဵုလွဳ ခရိုၚ်ထဝါဲတေံညိဂှ် ညးလလောၚ်ပရိုၚ် နူကဵုဌာနထိၚ်ဒဝ်လွဳလွတ် ကဵုကွတ်ညးစောဲလာံဂဥုဲၜူမာဲ ဟီုဂးလဝ်နွံရ။ ဗဒိုပ်တဵုလွဳဂှ် ဒုၚ်အာတဲ မၞိဟ်ယဲက္ဍၚ်တံဂှ်ဟေၚ်ရောၚ်ဂှ်လေဝ် ညးတံလလောၚ်တြးလဝ် ပ္ဍဲကဵုမုက်လိက်လပှ်ကျာ ဌာနထိၚ်ဒဝ်လွဳလွတ်ကဵုကွတ် ညးစောဲလာံဂဥုဲၜူမာဲရဂှ်ရ။ ညးတာလျိုၚ် ခရိုၚ်မတ်မလီု ထံက်ပၚ်ညးပဲါဒဴဘဲပၞာန် လၟေၚ်ကမၠောန်ဖျေံလဝ် နူကောံဓရီုပရေၚ်ဂကူမန် (သၞာံ ၂၀၂၂) ဂှ် ရုဲစှ်ညးစၞးတုဲဒှ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.