Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ တ္ၚဲပၠန်ဂတးဏံ ညံၚ်ဂွံလ္ဇံက်အာ ရုပ်နာဲပါန်တာ ပ္ဍဲဌာန်တိုပ်အသုက်ညး ကွာန်ဝါဂၠံၚ် by ဌာန်ပရိုၚ်ဗၠးၜးမန် | Aug 3, 2022 | ပရိုၚ် | 0 comments မိလတိုပ်၊ ဂျူလာၚ် ၂၇၊ ၂၀၂၂ ပ္ဍဲဂိတုခ္ဍဲသဳပေၚ် တ္ၚဲပၠန်ဂတးမန် သဘၚ်ရတ်ဗိုတ် (၇၅) ဝါဏံ ညံၚ်ဂွံလ္ဇံက်အာ ရုပ်နာဲပါန်တာ ပ္ဍဲဌာန်တိုပ်သုက်ညး ကွာန်ဝါဂၠံၚ် ပွိုၚ်ဍုၚ်ဇြပ်ဗုဂှ်ရောၚ် နာယက ကမ္မတဳကၠောန်ဗဒှ်ရုပ် နာဲတၠဆာန် ဟီုရ။ ရုပ်ဂှ် ကၠောန်တုဲမံၚ်ရ ဒၞာဲစွံဂှ်ရ ကၠောန်မံၚ်ဖိုဟ်၊ ချိၚ်လဝ်တှေ် တ္ၚဲပၠန်ဂတးဏံ လ္ဇံက်ဏောၚ်ဖျေံလဝ်သာ်ဂှ်၊ ဆဂးတှေ် တ္ၚဲသဳခ္ဍဲသဳပေၚ်ဂှ် ရံၚ်ကဵုခမဳသၚ်တအ် ဟွံသၠးတုဲတှေ် လ္ဇံက်ဂှ် ပရဟ်(ပြဟ်)ထောံမွဲတ္ၚဲဏောၚ် သာ်ဏံ နာဲတၠဆာန် ဟီုရ။ ညးအာဂတပၠတရဴ ပရေၚ်ပၠန်ဂတးမန် နာဲပါန်တာဝွံ ၜိုန်ရညးဖံက်ကၠုၚ်ဂၠံၚ် ဝၚ်ပၠန်ဂတးမန်ဂှ်ကီုလေဝ် ပ္ဍဲလိက်ဝၚ်ဗွဲမဂၠိုၚ်ကီု၊ သၟတ်တအ် ခေတ်ဗွဲကြဴဏံကီု ချူဓမံက်ပ္တိတ်အောန်ဂှ်တုဲ လ္တူဏံ ညးကွာန်ဝါဂၠံၚ်တအ် စန်ပကောံတုဲ ဒက်ပ္တန်ကၠုၚ် သွက်ဂွံကၠောန်ဗဒှ်ရုပ် နာဲပါန်တာရ။ နာဲပါန်တာဂှ် ဇာတိညးရဲကွာန်လေဝ်ဒှ်ကီု မွဲသာ်ပၠန် ပ္ဍဲကဵုဝၚ်ပၠန်ဂတးတှေ် ညးဂှ် စတမ်ဍိုက်ဍိုပ်တုဲတှေ် ရပ်လွဟ် ပၠန်ဂတးမန် ညံၚ်ဂွံက္တဵုဒှ်ကၠုၚ်ဂှ်တှေ် ညးတအ်ဂိုတ်ဂစာန်ကၠုၚ်၊ တုဲပၠန် ပ္ဍဲလိက်ဝၚ်တအ်ကီု သၟတ်တအ်ကီု ဂွံဆဵုကေတ်အောန်မံၚ်၊ လ္တူသာ်ဂှ်ရ ထေက်ကဵုဒးပ္တိုန်စရာဲ မွဲမွဲဗီုထေက်ရောၚ် ဂးသာ်ဂှ်တုဲတှေ် ကၠောန်ပ္တိုန်ရုပ်ဏံ နာဲတၠဆာန် ဟီုရ။ ပၠန်ဂတးမန်ဂှ် စတမ်နူသက္ကရာဇ်ဍုၚ် (၁၃၁၀) ဂိတုခ္ဍဲသဳပေၚ် သက္ကရာဇ်ခရေတ် (1948 August 19) အခိၚ်နူဂယး (၆း၃၀) နာဍဳဂှ် ဗိုလ်တုၚ်၊ နာဲပါန်တာ က္ဍိုက်ပ်တုဲ သ္ဂံၚ်သၟတ် ၜိုတ် (၂၀) တၠတအ် စလုပ်ဗိုၚ် ပ္ဍဲဗဒိုပ်ဒပ်စဵုဒၞာ ကွာန်ထဝ်ပၠၚ် ပွိုၚ်ဍုၚ်ကအ်ကြိက်တုဲ စသီကၠုၚ်လွဟ်ဂှ် ပ္ဍဲဝၚ်မ္ဂး တ္ၚဲပၠန်ဂတးမန် ပြာကတ်ကၠုၚ်ရ။ ဂကောံဗ္တောန်လိက်ပတ်မန် ကေုာံ ယေန်သၞာၚ်ဗုဒ္ဓဘာသာ အလုံဒေသရးမန် ပံက်ဘာကွတ်ဗ္တောန်အ္စာ ပ္ဍဲဒေသတ္ကအ်ခၟိုၚ် ပွိုၚ်ဍုၚ်ဇြပ်ဗု ရန်လဝ် ဘာကောန်ဂကူမန် တန်သၠုၚ်နွံ WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.