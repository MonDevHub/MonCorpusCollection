Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ရုၚ်အုပ်ဓုပ်ခရိုၚ်ရေဝ် ဟိုတ်နူပတိတ်လိက်ပၟိၚ်ဒေသန္တရတုဲ ညးဒေသတံ အာကၠုၚ်ခက်ခုဲ by ဌာန်ပရိုၚ်ဗၠးၜးမန် | Sep 6, 2022 | ပရိုၚ် | 0 comments အံက်သာ၊ ဂိတုအဝ်ဂါတ် ၂၅၊ ၂၀၂၂ ခရိုၚ်ရေဝ် ပွိုၚ်ဍုၚ်ရေဝ် အကြာကာလဏံ ဟိုတ်နူပရေၚ်ရုသံၚ် ကတဵုဒှ်ဂၠိုၚ်ကၠုၚ်တုဲ ရုၚ်အုပ်ဓုပ်ခရိုၚ်ရေဝ် ရန်ကဵုညးဍုၚ်ကွာန် ဂွံတန်တဴဗွဲတသိုက်ဂးတုဲ အပ္ဍဲပွိုၚ်ဍုၚ်ရေဝ် ညံၚ်သ္ဂောံနွံကဵု ပရေၚ်ညိၚ်ဝတ်ကဵု ပရေၚ်ဂီုကၠီု ပရေၚ်သၞောဝ်အုပ်ဓလီုဂးတုဲ ပ္ဍဲစၟတ်တ္ၚဲ (5.8.2022) ဂှ် သီုတၚ်နၚ် ပွမ္ဒးဒ္ဂေတ်ဗက် တၚ်ဇၞော် (၇) တၚ် ပတိတ်လဝ် လိက်ပၟိၚ်ဒေသန္တရရ။ ပ္ဍဲကဵုတၚ်ဇၞော် (၇) တၚ်ဂှ် တၚ် (၁) အာကၠုၚ်ၜက်အာနူတိဍာ်(နယ်ကျော်)မ္ဂး ကာဒ်စၟတ်သမ္တီကောန်ဍုၚ် (ဟွံသေၚ်မ္ဂး) လိက်ထံက်ဂလာန် နူအုပ်ဓုပ်ကွာန်/အရာပ်ဟၟဲမ္ဂး အာကၠုၚ်ဟွံဂွံရောၚ်။ တၚ် (၂) အပ္ဍဲပွိုၚ်ဍုၚ်ရေဝ် သဗ္ဗကွဳစက်၊ သဗ္ဗကွဳလိုန်ဓာတ်၊ သဗ္ဗမၞိဟ်လဵုမွဲဟွံဟီု စနူအခိၚ်ဗတံ (၈) နာဍဳ စဵုကဵု အခိၚ်ပယျဵုယး (၄) နာဍဳ အခေါၚ်အာကၠုၚ်ဟၟဲရောၚ်။ တၚ် (၃) ဂၠံၚ်စၟတ်လဝ်တတ်အာကၠုၚ်ဟွံဂွံတံဂှ် သအာၚ်နူကွဳစက်ဂွံလဝ်အခေါၚ်တုဲ ယြဴကွဳစက်၊ ယြဴမၞိဟ်လဵုမွဲ အခေါၚ်တတ်အာကၠုၚ်ဟွံဂွံရောၚ်။ တၚ် (၄) အတိုၚ်သၞောဝ်မပတိတ်လဝ် သွက်ညးဍိုက်ကွဳလိုန်ဓာတ်တံ မ္ဒးဒ္ဂေတ်ဗက်ဂှ်ဟေၚ် ဍိုက်ကွဳလိုန်ဓာတ်ဂွံရောၚ်။ တၚ် (၅) အပ္ဍဲပွိုၚ်ဍုၚ်ရေဝ် ကွဳစက်၊ ကွဳလိုန်ဓာတ် ပွမဒဳမြက်က်ကီု၊ ဂကောံစၟဳစၟတ်တံ ဗဒေါံဟွံဒေါံကီုတံဂှ် သ္ပဟွံဂွံရောၚ်။ တၚ် (၆) ကွဳစက်မတတ်ဒဒန်ဇၞော်ရေဝ်ကီု၊ ဒဒန်သၞေဟ်ကာကီုတံဂှ် သအာၚ်နူညးဒဳကွဳစက်တုဲ ဇၟာပ်မၞိဟ်မ္ဒးစှေ်နူကွဳစက်တုဲ မ္ဒးကွာ်တတ်ဒဒန်ရောၚ်။ ကွဳစက်အဃောမတတ်ဒၟံၚ်ဒဒန်ဂှ် ဒၟါနူဟိုတ်သာ်လဵုလေဝ် အခေါၚ်ဒေါံလ္တူဒဒန်ဟၟဲရောၚ်။ တၚ်(၇) အပ္ဍဲပွိုၚ်ဍုၚ်ရေဝ် ဇၟာပ်သၞေဟ်ၜဳဂဒေါံ ဂၠုၚ်စက်မတိတ်နူသြၚ် စရၚ်ယၟုညးဍိုက်ဂၠုၚ်တံသီုဖအိုတ်ဂှ် မ္ဒးပတိုန်ထ္ၜးကဵု သ္ကိုပ်အုပ်ဓုပ်ကွာန်/အရာပ်တုဲမှ ဂၠုၚ်တိတ်ဂွံတုဲ အခိၚ်က္လေၚ်စဴစိုပ်သြၚ်ဂှ် မ္ဒးကဵုသမ္တီပၠန်ရောၚ်။ ပ္ဍဲကဵုအပ္ဍဲတၚ်ဇၞော် (၇) တၚ် ပ္ဍဲကဵုတၚ် (၃) ဂှ် ဂၠံၚ်ပ္ဍဲလ္တူဍုၚ်ရေဝ် ဂၠံၚ်(၆)ဂၠံၚ်/သ္ကုတ်ကၟာတ်လဝ်ဟွံကဵုအခေါၚ်ကဵု ညးဍုၚ်ကွာန်တံ တတ်အာကၠုၚ်ရ၊ ပ္ဍဲကဵုတၚ် (၄) ဂှ် တၚ်ကွဳလိုန်ဓာတ်မ္ဒးဒ္ဂေတ်ဗက် နွံ (၄) တၚ်ရ၊ တၚ် (၁) ဂှ် ကွဳလိုန်ဓာတ်မွဲဖ္ဍိုက် မၞိဟ်တြုံၜါတၠ ဍိုက်ဟွံဂွံရောၚ်။ တၚ် (၂) ဂှ် မၞိဟ်ဗြဴဍိုက်ဂတတုဲ မၞိဟ်တြုံဍိုက်ဍုတ်(လက္ကရဴ)ဟွံဂွံရောၚ်။ တၚ် (၃) ဂှ် မၞိဟ်တြုံဍိုက်ဂတတုဲ ညးဗြဴဍိုက်ဍုတ်(လက္ကရဴ)ဂွံရောၚ်။ တၚ် (၄) ဂှ် မၞိဟ်ဗြဴၜါတၠဍိုက်ဂွံရောၚ်။ တၚ် (၇) ဂှ် ယၟုသၞေဟ်ၜဳဂဒေါံ ကွာန်သၞေဟ်ကာ၊ ဂဒေါံကၠောံကွာန်ကအ်ဍောတ်-ကွာန်သၞေဟ်ခရေၚ် ဂဒေါံကၠောံကအ်ဍောတ်-ကအ်လ္ဂုတ်တံ ပါလုပ်ရ သာ်ဝွံ ပတိတ်လဝ်သၞောဝ်ရ။ အတိုၚ်လိက်ပၟိၚ်ချူဓမံက်လဝ်ဂှ် စနူစၟတ်တ ္ၚဲ(5.8.2022) စဵုကဵု (12.8.2022) ဂှ် ဒှ်အခိၚ်ကဵုပညာတုဲ လောန်ၜက်အာနူတ္ၚဲဂှ် က္လိလောန်ဖံက်ပ္ကဝ်သၞောဝ်မ္ဂး အတိုၚ်ဥပဒေမတန်ကြန်ကီု၊ အတိုၚ်ၝောံပိုဒ် (၁၈၈) ကီု ကေတ်အာဒုဟ်ရောၚ်ဂးရ။ လိက်ပၟိၚ်ဂှ် လုကဴလိက်ပၟိၚ်တၟိ ဟွံမံက်တိတ်ကၠုၚ်ဏီမ္ဂး တန်ကြန်ဒၟံၚ်လၟိုန်ရောၚ်ဂှ် ချူဓမံက်လဝ်ရောၚ် ဂွံတီကေတ်ရ။ ဟိုတ်နူပၟိၚ်ဒေသန္တရတုဲ ညးဒေသရေဝ် နူကွာန်ရးတံ ဂွံလုပ်ဍုၚ်ရေဝ်ဂှ် ဟွံတီလဝ်ယၟုဂၠံၚ် ဂၠံၚ်လဵုဒှ်ဂၠံၚ်ကၟာတ်လဝ် ဟွံကဵုအခေါၚ်ကဵုအာဂှ် မၞိဟ်နူကွာန်ရးတံ ဗွဲမဂၠိုၚ် ဒှ်မံၚ်ဗဟေက်တုဲ မၞိဟ်အာကၠုၚ်အောန်ရ၊ ဍုၚ်ရေဝ်ပိုဲ လၟုဟ် လ္ၚုမှလ္ၚု၊ ဗတံဂှ် လ္ပဟီုဏီ အခိၚ်ဒေါဝ်တ္ၚဲဂှ် မၞိဟ်အာကၠုၚ် အောန်လောန်အာဟဂှ်ရ သာ်ဝွံ ကောန်ဍုၚ်ရေဝ်မွဲတၠ ဟီုရ။ ဗွဝ်ဖျာဆက်ထပက်တိုန် ဒဵုစိုပ်မတ်ဗြဲဏီဟာ? အစဳဇန်တ္ၚဲဏံ က္ဍိုက်ပ်တုဲ ပံက်လဝ်တန်ဗ္တောန် ဘာပရေၚ်အုပ်ဓုပ်ကောပ်ကာဲ ကေုာံ ဍာ်ဒ္ကေဝ်ပရေၚ်အာက္ဍိုပ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.