Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ရဲနွံမံၚ်ဍုၚ်မ္ရးတအ်ဂှ် သုၚ်စောဲ KBZ PAY ဟွံဂွံဟီုဂှ် ဒှ်မံၚ်ပရိုၚ်ပတောံ by ဌာန်ပရိုၚ်ဗၠးၜးမန် | Sep 20, 2022 | ပရိုင်ပတောံ: Fact-Checking, ပရိုၚ် | 0 comments မၞိဟ်နွံမံၚ်ပ္ဍဲဍုၚ်သ္အာၚ်ဂမၠိုၚ်တအ် သုၚ်စောဲ Kpay ဟွံဂွံရဂှ် နူကဵဵုဌာနရၚ်တၠုၚ်သြန် KBZ pay တအ် လလောၚ်တြးထောံယျဂးတုဲ ပရိုၚ်ပတောံမွဲပိုဒ်ဂှ် မံက်ပြးတိတ်ကၠုၚ် အကြာညးသုၚ်စောဲ social media တအ် ဗွဲမသ္ကာတ်မြဟ်ရ။ ပရိုၚ်ပတိုန်ထ္ၜးလဝ်ဏံဂှ်တှေ် ညံၚ်မၞိဟ်တအ် ဂွံထေၚ်မှာရာအာလ္တူပရိုၚ်တအ်မာန်ဂှ် ပတောံပတန်လဝ် ပရိုၚ်ပတောံမွဲပိုဒ်ဟေၚ်ရ။ ပရိုၚ်ပြးတိတ်ကၠုၚ်မံၚ်တအ်ဂှ်တှေ် မၞိဟ်စိုပ်မံၚ်ဍုၚ်မ္ရးတအ်ဂှ် သုၚ်စောဲအာ KBZ pay ဟွံဂွံတုဲ အခိၚ်ညးတအ် ကလေၚ်စိုပ်ကၟိန်ဍုၚ်ပိုဲတအ်မှ ကလေၚ်သုၚ်စောဲဂွံဏောၚ်ဂှ်လေဝ် ချူပတောံပတန် ထမံက်ထ္ၜးလဝ်သာ်ဏံကီုရ။ ဗီုပြၚ်ချူပတိုန်လဝ်ဂှ်တှေ် ရဲလိုက်အာဍုၚ်မ္ရးညးဂမၠိုၚ်တအ်ဂှ် သုၚ်စောဲအာ KBZ pay ဂှ် ဟွံဂွံရတုဲ ကလေၚ်စဴစိုပ်ဍုၚ်ဇကုမှ ကလေၚ်သုၚ်စောဲ login ဂွံဂှ် နူကဵုဌာနရၚ်တၠုၚ်သြန် KBZ pay တအ် လလောၚ်တြးပတိတ်လဝ်ယျ ဂးတုဲ ပရိုၚ်ပတောံမွဲပိုဒ်ဂှ် နူကဵုအကံက် ရဲရၚ့် ဂှ်မွဲကဆံၚ် ဂိတုသေမ်တေမ်ဗာ စၟတ်တ္ရဲ ၁၅ ဂှ် ပတိုန်လဝ်ပရိုၚ်ဂှ်ရ။ ပရိုၚ်ဂှ် ပြးတိတ်အာတုဲ မၞိဟ်ကလေၚ်ပါ်ပရအ်လဝ် လၟိဟ်(၁၀၀)ပြၚ် ဒှ်ကၠုၚ်ရ။ ပရိုၚ်ဂှ် နူကဵုဂကောံစၟဳစၟတ်ပရိုၚ် ဒး၊ ဟွံဒး၊ ဒးချပ်ပိုဲတအ် ကလေၚ်စၟဳစၟတ်ရံၚ်တုဲ ဒှ်မံၚ်ပရိုၚ်ပတောံမွဲဂှ် ပိုဲစၟတ်သ္တီလဝ်ရ။ မုဟိုတ်ရောဟီုတှေ်စပ်ကဵုပရောပရာ ဒဒှ်ရ သုၚ်စောဲအာ KBZ pay ဟွံဂွံရပုဟ်ဂှ် နူကဵုဌာနမဳဒဳယာမွဲလဵဵု​လေဝ် ဟွံဂွံထံက်ထမံက်ထ္ၜးလဝ်ဏီရ။ တုဲပၠန် ရဲစိုပ်မံၚ်ဍုၚ်သ္အာၚ်တအ် သုၚ်စောဲဂွံမံၚ်ဖိုဟ်ဂှ်လေဝ် ​နူဌာနရေၚ်တၠုၚ်သြန် Kplay တအ်ဂှ်မွဲကဆံၚ် ညးတအ် ကလေၚ်သောၚ်ကလးလဝ်နွံရ။ ပရိုၚ် ဒဒှ်ရ ရဲစိုပ်မံၚ်ဍုၚ်သ္အာၚ်တအ် သုၚ်စောဲ Kpay ဟွံဟီုဂှ် ပရိုၚ်ဒဒှ်ဍာံမွဲဟွံသေၚ်ဂှ် ဂွံတီကေတ်ရ။ ဟုတ်ဂှ်ရ ပရိုၚ်ဏံဂှ် ဒှ်မံၚ်ပရိုၚ်ပဗၠေတ်တ် ပရိုၚ်ကောလဟာလမွဲဂှ် ပိုဲဂွံစၟတ်သ္တီလဝ်ရ။ ပ္ဍဲကၟိန်ဍုၚ်ပိုဲတအ်ဝွံ စပ်ကိစ္စပရေၚ်ရၚ်တၠုၚ်သြန် လ္တူလပှ်ကျာတအ်တုဲ ရဲကၠောန်ဗဒှ်ပရိုၚ်ပတောံတအ် ဗီုပြၚ်ဗွဲမဂၠိုၚ် နဲကဲဗွဲမဂၠိုၚ် ဖန်ဇန်ပတောံပတန်မံၚ်ဂှ် ပိုဲဂွံဆဵဵုကေတ်မံၚ် မွဲဆေၚ်ခဏကီုရ။ ဟိုတ်ဒှ်သာ်ဂှ်ရ ဆဵုတမ်ရိုဟ်ပရိုၚ်မွဲမွဲမ္ဂး လ္ပပတှေ်စှေ်စိုတ်ပြဟ်ဏီညိ။ တုဲပၠန် ယဝ်ခါရ ဒှ်မံၚ်သံသယလ္တူပရိုၚ်ဂှ်မ္ဂး ဗက်အာပကိတ်ပညဳရံၚ်ကဵုဌာနမဳဒဳယာတအ်ဂှ်ကီု ဟွံသေၚ်တှေ်ဂၠိုက်ဂၠာဲစၟဳစၟတ်ရံၚ်ချိုတ်တ်ဗၠိုတ်တ်ကၠာတုဲ တီစဳကၠးတုဲမှ ပတေဟ်စှေ်စိုတ်ပါ်ပရအ်ညိဂှ် မိက်ဂွံဗတိုက်ဖ္အောဝ်ဏာကဵုကီုရ။ သွံထောံကၟက်ဂြိုဟ်ဇကုမွဲကရေက်တုဲ ရာန် Iphone ဂးတုဲ ပရိုၚ်ဗီုပတောံမံက်ကၠုၚ် အပ္ဍဲအခိၚ်လိုက်ဝှ်တိကှ်ဏံ ဂကောံပေဲါဇာတ်ဂမၠိုၚ် ပ္ဍဲတွဵုရးဍုၚ်မန် သွက်ဂွံလှေ်လဟိၚ်မာန်ဂှ် စဳဇန်ဒၟံၚ် WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.