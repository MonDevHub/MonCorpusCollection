Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ သၠုင်ပ္တိုန်လဝ်ဩန်ဂိတုကီုလေဝ် ဂၠာဲသၞာဲဒဴဝါတ်တုဲ ကမၠောန်ဒှ်ခက်ခုဲ by ဌာန်ပရိုၚ်ဗၠးၜးမန် | Dec 17, 2024 | ပရိုၚ် | 0 comments အပ္ဍဲကဵုကာလ အကာဲအရာ ပရေင်ဍုင်ကွာန်ရုသံင် ပေဲါပၞာန်ကတဵုဒှ်ဒၟံၚ်ဇဳဒိုဟ်ဏံဂှ် သၠုင်ပ္တိုန်လဝ်သြန်ဂိတုကီုလေဝ် ဂၠာဲသၞာဲဒဴဝါတ်တုဲ တၠကမၠောန်ပြင်ပလံင်ဩန် နကဵုမိုဝ်ဗာင် ဒေသလ္ရဵုတံ ဒှ်မံင်ခက်ခုဲနွံရောင် တၠကမၠောန်မွဲတၠဂှ် ဟီုရ။ ဟိုတ်နူအာကၠုင်ဝါတ်ဂါတ်ကီု၊ ဒေသလ္ၚဵုဂှ် အာကၠုင်ခက်ခုဲနွံကၠုင်ကီုတုဲ ၜိုန်ရဗပဵုလဝ်ကဵု ဩန်ဂိတုကီုလေဝ် ဂၠာဲသၞာဲဒဴဝါတ်တုဲ ကမၠောန်ဂွံဂေတ်ဂှ် ဒှ်မံင်ခက်ခုဲရောင် သ္ဂးရ။ ကမၠောန်ပြင်ပလံင်ဩန် မိုဝ်ဗာင်ဏံဂှ် ဒှ်မံင်ကမၠောန်လၟေင်တ္ရဲဏောင်တှ်ေ နကဵုသၞာဲဒဴဂမၠိုင်တံဂှ် ဒးအာသရောပ်စရင် ပ္ဍဲဒေသဏောင်၊ ဒးအာကပှ်ဩန် ပ္ဍဲညးစၞးဒေသတံဏောင်၊ နူကဵုပရေင်ဍုင်ကွာန်ရုသံင် ပေဲါပၞာန်ဒှ်ကၠုင်ဏံတုဲတှ်ေ ဗပဵုလဝ်ကဵု ဩန်ဂိတုကဵု သၞာဲဒဴတံကီုလေဝ် ဂၠာဲကောန်ကမၠောန် (သၞာဲဒဴ)ဝါတ်ကၠုင်၊ ဒေသလ္ၚဵုဂှ် ဂၠာဲဟွံဂွံတုဲ ဒးဒေါံဇူလဝ်လေဝ်နွံကၠုင် သာ်ဝွံ တၠကမၠောန်ပြင်ပလံင်ဩန် နကဵုမိုဝ်ဗာင် နူဍုင်မုဟ်ဍုင်မွဲတၠ ဟီုထ္ၜးရ။ သွက်ဂွံကၠောန်ရေင်တၠုင် ပရေင်ကေမၠာန်ပြင်ပလံင်ဩန် မိုဝ်ဗာင်ဂှ် သၞာဲဒဴမွဲတၠမ္ဂး နူကဵု မွဲဂိတု ၃၀၀၀၀၀ (ပိကိုဋ်) ဂှ် ထပ်ဗပဵုပတိုန်လဝ် ၄၅၀၀၀၀ (ပန်ကိုဋ်ဘာ်) ကီုလေဝ် ဒေသလ္ရဵုဂှ် ဟိုတ်နူအကာဲအရာ ပရေင်ဍုင်ကွာန် ပရေင်ပေဲါပၞာန်ဂှ်ရ ဂၠာဲသၞာဲဒဴဟွံဂွံတုဲ ကမၠောန်ပြင်ပလံင်ဩန်ဂှ် ဒှ်ကၠုင်ခက်ခုဲရ။ ဩန်ဂိတု ၄၅၀၀၀၀ (ပန်ကိုဋ်ဘာ်) ဟီုဂှ် ဒှ်င္ရုဟ်တဲသၠုင်ရ၊ ဆဂး ဟိုတ်နူအကာဲအရာ ပရေင်ဍုင်ကွာန်တုဲတှ်ေ မၞိဟ်ဂွံကၠောန်ဂှ် ဒှ်ခက်ခုဲကဵု အာကၠုင် ကပှ်ဩန် ပ္ဍဲဒေသ ဍေံဒှ်ဗီုဂှ်၊ ဒှ်ဇၟာပ်ဒေသဂှ် ဟွံသေင် ဇၟာပ်ဒေသဟွံသေင်လေဝ် မွဲဒေသဂှ် ဂၠာဲသၞာဲဒဴ ဝါတ်အာဂှ် ကမၠောန်ဖအိုတ်ဂှ် ဒှ်အာခက်ခုဲဖအိုတ် ဒှ်ဗီုဂှ် သာ်ဝွံ တၠကေမၠာန်ဂှ် ဆက်ဟီုရ။ ပ္ဍဲကၟိန်ဍုင်ဗၟာဂှ် နူကဵုအကာဲအရာ ပရေင်ဍုင်ကွာန် ဒးဒုင်သီအဝဵုတုဲ စပ်ကဵုကေင်ကာ ပရေင်မၞိဟ်ကီု၊ ပရေင်ကမၠောန်ကေင်ကာ နာနာသာ်ကီုဂှ် နကဵုညးဍုင်ကွာန်တံ ပြင်ဩန် ပတိတ်ဩန်မ္ဂး ဒးသ္ပပဓာန်ကၠုင်ကဵု Kpay, Wave pay, Mytel pay, Wave Money အိုတ်ရ။ စပ်ကဵုပြင်ဩန် ပတိတ်ဩန် နကဵုမိုဝ်ဗာင်မ္ဂး ဟွံဒးပြေင်ရေင်အိုတ်အခိင် ဗီုကဵုတိုက်ဩန်ဗေန်တုဲ ၜိုတ်ဆဒးထ္ၜးကာဒ်ကောန်ဍုင်မွဲသာ်ဓဝ်ဟေင် ပြင်ပတိတ်ဂွံတုဲ သွက်ညးဍုင်ကွာန်ပ္ဍဲဒေသတံ ပြေပြံင်ဂၠိုင်ဂှ် ဂွံတီကေတ်ရ။ ဂၠံင်ဇၞော်ရေဝ်-ဇြပ်ဗု ပေါဲဗတိုက်ကတဵုဒှ်မံင်တုဲ ညးဍုင်ကွာန်တံ အာကၠုင်စွံသတိ ပ္ဍဲဂကူမန် ဗော်၊ ဂကောံ ရီုဗင်ဒဒိုက်သၞာကောန်ညးဍုၚ်ကွာန်မန်ဂှ် ဣလဵုရော? WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.