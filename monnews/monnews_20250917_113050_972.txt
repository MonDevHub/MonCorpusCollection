Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ မွဲအသိင်ပေါဲဗတိုက်ဒေသရေဝ်ဂှ် လ္ပာ်တိုန် သီုလ္ပာ်စှ်ေ ပရေင်စၟဳစၟတ် ပါင်လုပ်-တိတ်ဍုင် တေင်တိုန် by ဌာန်ပရိုၚ်ဗၠးၜးမန် | Jan 13, 2025 | ပရိုၚ် | 0 comments အပ္ဍဲကာလပေါဲဗတိုက် ဗမံက်ဍုင်ရေဝ် ဗ္ဒါဲကွာန်ကြုင်လံင်တြေံ မက္တဵုဒှ်ဒၟံင်တ္ရဲဏံဂှ် အကြာဗဒိုပ် သၞေဟ်ကင်ဒပ်ပၞာန်ဗမာ မၞုံဒၞါဲမလုပ်ဍုင် တိတ်ဍုင်ဂမၠိုၚ် လ္ပာ်တိုန်ကီု သီုလ္ပာ်စှ်ေ ပရေင်စၟဳစၟတ်တေင်တိုန်နွံရောင် တၠကွဳစက်မွဲတၠ ဟီုရ။ မွဲၜါတ္ၚဲဏံ ပ္ဍဲဗဒိုပ်သၞေဟ်ကၚ်ဍေံ (ကံင်ဇြဳပၞာန်) ဂလိုင်လဝ်ဂီုကၠီုတုဲတှ်ေ ပရေင်စၟဳစၟတ်တေၚ်တိုန်၊ တုဲကၠုင်တေံတှ်ေ ဍေံသၟာန်ထောံ ညိညတှ်ေတုဲ လၟုဟ်အဃောပေါဲဗတိုက်ရေဝ်တေံ ဒှ်မံင်ဏံရ သ္ပတိုန်သတိတှ်ေ ဍေံသၟာန်စၟဳစၟတ်ဂၠိုင်တိုန်၊ သီုလ္ပာ်တိုန် သီုလ္ပာ်စှ်ေရ သာ်ဝွံ တၠကွဳစက် ဖ္ဍိုက်ဇက်ကပေါတ်ဖျာ နူဍုင်ရေဝ်မွဲတၠ ဟီုထ္ၜးရ။ တုဲကၠုင်တေံမ္ဂး ဗွဲဓမ္မတာ လ္ပာ်တိုန်ဍုၚ်မတ်မလီုဂှ် သၟာအာတရဴတံ ဒးဒုင်သၟာန်သၟုက်စၟဳစၟတ်နွံတုဲ လ္ပာ်စှ်ေဍုင်ရေဝ်ဂှ် ဒးဒုင်သၟာန်သၟုက်အောန်ရ၊ လၟုဟ်မ္ဂး သီုလ္ပာ်တိုန်မတ်မလီုကီု သီုလ္ပာ်စှ်ေဍုၚ်ရေဝ်ကီု ပရေင်သၟာန်သၟုက်စၟဳစၟတ်တေင်တိုန်ကၠုင်ရ။ ဟိုတ်နူပေါဲဗတိုက်ကတဵုဒှ်ဒၟံၚ်ဒေသဗမံက်ဍုင်ရေဝ် အကြာကွာန်ကြုင်လံင်တြေံဂှ်တုဲ ညးဍုင်ကွာန် မၞုံဗွိုင်ဍုင်ရေဝ်တံလေဝ် ဖေက်လကိုတ်ဒှ်မံၚ်ဂဝိင်ရ။ ပေါဲပၞာန်ကြုင်လံၚ်ဒှ်မံင်လၟုဟ်ဂှ် မၠံက်ဇၞော်ဗြုမံင်ကၠိုဟ်တ္ၚဲ ကၠိုဟ်ဗတမ် သီုက္ၜင်ကျာတှ်ေ ဗီုဒှ်မံင်လၟုဟ်ဏံ ဒေသပိုဲဏံ မွဲအလန်လေဝ် ဟွံကေၚ်ဆဵုဏီပုဟ်၊ ညးဍုင်ကွာန်ဒေသကွာန်ကြုင်လံင်တေံလေဝ် ဂြိပ်ပါဲစိုပ်မံင်ဍုင်ရေဝ် နွံဟွံအောန်၊ ညးဍုင်ကွာန် ပ္ဍ္ဍဲဍုင်ရေဝ်ဏံလေဝ် ဒးမံင်မံင်ကဵုဂဝိၚ် မုဆက်ဒှ်ကၠုင်ပၠန်ဂှ် ဒှ်မံင်ဂဝိင်၊ ညးဍုင်ကွာန်လ္ပာ်ဍုင်ရေဝ်ပိုဲဏံ ပရေင်အာကၠုင်အောန်စှ်ေအာတၟာဂလိုင် နာဲဗၠာဲ (ဗလေတ်လဝ်ယၟု) နူဍုင်ရေဝ်ဂှ် ဟီုရ။ ပေါဲဗတိုက်ဗမံက်ဍုင်ရေဝ် ဒှ်မံင်ဗွိုင်ကွာန်ကြုင်လံင်တြေံလၟုဟ်ဂှ် ဂကောံဒပ်ပၠန်ဂတးမန်ဂမၠိုင်၊ ဒပ်ပၠန်ဂတးမဟာမိတ်၊ ဒပ်ပၠန်ဂတး (PDF) ဒေသဍုင်ရေဝ် စတမ်တအ် ပံၚ်တောဲဗတိုက်မံင်ကဵု ဒပ်ကံင်ဇြဳပၞာန် စတမ်နူဂိတုဂျာန်နဝါရဳ ၉ တေံ တုဲ စဵုကဵုတ္ရဲဏအ်လေဝ် ပေါဲဗ္တိုက် ဆက်ဒှ်မံင်ဖိုဟ်ရ။ မွဲကရောံကဵုပဋိပက္ခရပ်လွဟ် သ္ကာတ်မြဟ်မံင်ဂှ် ညးဇၞော်ကံင်ဇြဳပၞာန် ဟီုပ္တိတ်ကၠုင်မအရေဝ်ဂၠာဲသွဟ် နနဲပရေင်ဍုင်ကွာန်အဆက်က် တ္ၚဲတၟေင် တ္ၚဲပရဲဂှ် သွက်ဂွံသၠုင်ကဵု ဆီဇာတိ စိုတ်ဓာတ်ဆာန်ဂကူတုဲ သ္ဒးတက်ပၠောပ်ကဵု စိုတ်ဓာတ်ပၠန်ဂတး WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.