Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ပွိုင်ဍုင်ရေဝ် ကံင်ဇြဳပၞာန်တံ တံင်ရပ်သၟတ်တံ ကတဵုဒှ်ဂၠိုင်ကၠုင်တုဲ ညးဍုင်ကွာန်တံ တိတ်မ္ၚးအာကၠုင်အောန်စှ်ေ by ဌာန်ပရိုၚ်ဗၠးၜးမန် | Feb 3, 2025 | ပရိုၚ် | 0 comments ကြဴနူကဵုပေါဲဗတိုက် ဗ္ဒါဲကွာန်ကြုင်လံင်ကတဵုဒှ်တုဲ ကံင်ဇြဳပၞာန်တံ တံင်ရပ်သၟတ်အကြာဂၠံင်ဍာန်ဂၠိုင်ကၠုင်ဂှ်တုဲ ညးဍုင်ကွာန်တံ တိတ်မ္ၚးအာကၠုင်အောန်စှ်ေကၠုင်မံင်ရောင် ညးဒေသတံဟီုရ။ ကံင်ဇြဳပၞာန်တံဂှ် ပတေင်လဝ်ပရေင်ဂီုကၠီုကီု၊ သၠုင်ပတိုန်လဝ်ချဳဒရာင်ကရောင်ပၞာန်အကြာကွာန် မ္ၚးကွာန်တုဲ သၟတ်တံ အာကၠုင်မ္ၚးကွာန်မ္ဂး ဟွံသၟာန်စၟဳစၟတ်မွဲသာ် တံင်ရပ်ဏာသၟတ်တံ ဂၠိုင်ကဵုကွာန်နွံကၠုင်ရ။ ၝၜါဂှ် မၞိဟ်ဍောတ်ဍောတ်(သၟတ်)ကွာန်ပိုဲၜါတၠ ဍေံတံအာမံင်အကြာဂၠံင်ရ မၞိဟ်ၜါမွဲကွဳလိုန်ဓာတ် ဍေံတံ(ပၞာန်ဗၟာ) ရပ်ပတိုန်ဏာကဵုကွဳစက် မုမုဍေံသ္ပကေတ်ဟွံဒး၊ ရပ်ကွဳ(ဝစ်တောက်)ဟာ ရပ်သ္ပကောန်ပၞာန်ဟာဂှ် ကေတ်ဟွံဒး ပရိုင်ကၠေံမံၚ်ဖိုဟ် သာ်ဝွံ ညးကွာန်ရေဝ်သၟဝ်ကျာမွဲတၠ ဟီုထ္ၜးရ။ ပၞာန်ဗၟာတံဗက်တံင်ရပ်သၟတ်တံ အကြာဂၠံင်ဍာန်ဂှ် ကောန်ကွာန်ရေဝ်သၟဝ်ကျာတံ ဗွဲမဂၠိုင် ဒးဒုင်ရပ်လဝ်နွံတုဲ မုမုဟိုတ်ဖဵုတုဲ အလဵုဂွံဗက်သၟာန်သၟုက်ဂှ် ဟွံတီအိုတ်ရ။ ဍေံရပ်ဏာတုဲ မုမုဟိုတ်ဖဵုလေဝ် ကေတ်ဟွံဒး၊ ဂွံအာသၟာန်အလဵုလေဝ် ဟွံဂံင်ဗက်အာသၟာန်မွဲ၊ ညးဒးတှ်ေ ညးဒုင်ကေတ်အဂှ်ရ၊ ဗီုဏံဂှ် ဒးမံင်ကြပ်ဇၟါပ်ကွာန်ရ ဒေသပိုဲဏံ ဖေက်လကိုတ်မံၚ်သက်ဟီုဟွံမွဲရ လၟုဟ်တှ်ေ မၞိဟ်ဍောတ်တ်တံ ပါဲဂြိပ်အာဍုင်သေံလေဝ် ဟွံအောန်ရ မၞိဟ်သှ်ေမံင်ပ္ဍဲကွာန်ဏံတှ်ေ အလဵုဟွံဂံင်တိတ်မ္ၚးကွာန်ရပုဟ် သာ်ဝွံ မိမသၟတ်မွဲတၠဂှ် ဟီုရ။ ကိစ္စကံင်ဇြဳပၞာန်တံ ဗက်တံင်ရပ်ဒၟံင်သၟတ်တံ အကြာဂၠံင်ဍာန်သာ်ဏအ်ဂှ် မၞိဟ်လ္ၚဵု ထေင်ခယျကေတ် ရပ်ကွဳလိုန်ဓာတ် ဟွံမွဲကဵုလာင်ဇြေန်(ဝစ်တောက်)လေဝ်နွံ၊ မၞိဟ်လ္ၚဵုဂှ် ပၞာန်ဗၟာတံ ရပ်သ္ပကောန်ပၞာန် (ဗၟာ) စှ်ေစိုတ်လေဝ်နွံတုဲ ဟိုတ်ဖဵုဍာံဍာံ အရာလဵုဒှ်ဍာံဂှ် ညးဍုၚ်ကွာန်တံ ဟွံတီကီုလေဝ် ဗွဲမဂၠိုင်ဂှ် စှ်ေမံင်စိုတ် ရပ်သ္ပကောန်ပၞာန်နွံဂၠိုင်ရ။ ပွိုင်ဍုင်ရေဝ်ဂှ် ဒကုတ်လ္ပာ်ဗၟံက် ဒေသကၞောတ်ၜဳရေဝ်ကီု၊ ဒကုတ်ရေဝ်သၠုင်ကျာကီု၊ ဒေသရေဝ်သၟဝ်ကျာကီုဂှ် ဂကောံပၠန်ဂတးဂမၠိုင် ချဳဒရာင်ဒၟံင်နွံဂေတ်ကၠောံတုဲ နူလ္ပာ်ကံင်ဇြဳပၞာန်တံလေဝ် ဂလိုင်လဝ်ဇြဟတ်ချဳဒရာင်ကၠုင်ပရေင်ပၞာန် တေင်ကၠုင်မံင်ရ။ ပွိုင်ဍုင်ရေဝ်ဒိုဟ်ဇဳဂှ် နူကဵုဒပ်ပၞာန်ၜါလ္ပာ်တံ ထ္ၜးကၠုင်ဒၟံင်အယောၚ်အလာ ပေါဲပၞာန်ဇၞော် သွက်ဂွံဒှ်နွံကၠုင်ဂှ်တုဲ ညးဍုင်ကွာန်လ္ၚဵု ပါဲဓလေတ်ပြံင်အာမံၚ်လတူဍုင်လေဝ် နွံကၠုင်ကီုရောင် ဂွံတီကေတ်ရ။ သၟတ်ဒေသပွိုင်ဍုင်ရေဝ် (သၟဝ်ကျာ) တံ ကံင်ဇြဳပၞာန်ရပ်ထိင် နွံဗွဲမဂၠိုင်တုဲ ကော်ဏာကဵုသ္ပကောန်ပၞာန် (ဗၟာ) ဟာဂှ် မိမတံ ဒှ်ဂဝိင် ကတိပါင်တၠအဝဵု စဵုကဵုလမျီုအိုတ် လ္ပပတှ်ေ WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.