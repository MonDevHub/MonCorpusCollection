Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ဝိုင်ဝေင်ၛင်လံင်ဩန်တံဂှ် သွက်ဂွံပြံင်ကၠေံအာရီု ပရေင်ပၠန်ဂတးရောင် ညးဒေသလ္ၚဵု ဟီု by ဌာန်ပရိုၚ်ဗၠးၜးမန် | Feb 26, 2025 | ပရိုၚ် | 0 comments ပ္ဍဲဒေသရးမန် ဒၞါဲပွိုင်ဍုင်လ္ရဵု နူဂကောံကံင်ဇြဳပၞာန်တံ ကဵုလဝ်အခေါင် ပွမပံက်ဒၟံင် ဝိုင်ဝေင်ၛင်လံင်ဩန်တံဂှ် သွက်ဂွံပြံင်ကၠေံအာရီုပရေင်ပၠန်ဂတးရောၚ် ညးဒေသလ္ၚဵု သ္ၚဳဂၠိပ်ရ။ ဝိုင်ဝေင်ၛင်လံင်ဩန်တအ်ဂှ် ပွိုင်ဍုင်ရေဝ်သၟဝ်ကျာကီု၊ ပွိုင်ဍုင်ဇြပ်ဗုကီု၊ သီုပွိုင်ဍုင်တၞဟ်တံဂှ်ကီု မပ္တံကဵု ဝိုင်ဖေဝ်၊ ဝိုင်မခတ်၊ ဝိုင်ဗဇဵုစာၚ် ကေုာံ ဝိုင်တၞဟ်ဟ်သာ် ပံက်လဝ်နွံတုဲ ဝိုင်ဝေင်တအ်ဂှ် သွက်ဂွံပြံင်ထောံအာရီု မၞိဟ်တအ်ရောင် ညးဒေသ ရေဝ်သၟဝ်ကျာမွဲတၠ ဟီုသာ်ဝွံရ။ ဝိုင်ဝေင်ဂှ် ပၞုက်ပံက်လဝ်ဟွံသေင်မံင်ရ၊ ညးတီ အဲတီ မၞိဟ်လေဝ် ဂၠိုင် စဳကွေံကွေံ၊ ကံင်ဇြဳပၞာန် တအ် စအကံက်တုဲ ဗလးလဝ် ကဵု အုပ်ဓုပ်ကွာန်တအ် စကာလဝ်မၞိဟ်ဍေံတအ် ပံက်လဝ် အကြာဂှ် ပရအ်စမံင်ညးကအ်၊ တင်ရန်တၟံဍေံတအ်ဂှ်တှ်ေ သွက်ဂွံပြံင်အာရီု ညးဍုင်ကွာန် တအ် ညံၚ်ဟွံဂွံပါဇြဟတ်လ္ပာ်ပရေင်ပၠန်ဂတးရ ပိုဲညာတ် ညးဒေသ ရေဝ်သၟဝ်ကျာ နာဲဇြဝ် (ဗလေတ်လဝ်ယၟု) ဟီုထ္ၜးရ။ ဝိုင်ဝေင်ၛင်လံင်ဩန်နာနာတအ်ဂှ် ညးတာလျိုင်ကံင်ဇြဳပၞာန်ဒေသ၊ ဂကောံအုပ်ဓုပ်ကွာန် ဗလးလဝ် မၞိဟ်စှ်ေစိုတ် မွဲကဆံင်တုဲ ဩန်အကံက်ဝိုင်ဝေင်တအ်ဂှ် ပါ်ပရအ်စဒၟံင်ညးသ္ကအ်အိုတ်ရ။ ဂွံပံက်ဝိုင်ဝေင်ဂှ်တှ်ေ ဍေံဗလးလဝ် မၞိဟ်ဍေံတအ် ပတှ်ေတအ်ရ ဩန်ဂွံအကံက်ဂှ်တှ်ေ ဍေံတအ်ကဵုဍေံတအ် ပရအ်စညးကအ်၊ ဍေံကေတ်ပရဲၜါသာ် လှဲလေဝ်ဍေံတအ်ဂွံဏောင်၊ ရန်တၟံဍေံ ညံင်ညးဍုင်ကွာန်တအ် ဂွံဝိဝိင်အာကဵု ပရေင်ဝိုင်ဝေင်တုဲ ပ္ဍဲပရေင်ပၠန်ဂတး ညံင်ဟွံဂွံစွံအာရီု ဆဂှ်ရ ညးဒေသဂှ် ဆက်ဟီုရ။ ဒေသရးဍုင်မန်ဂှ် ပ္ဍဲကဵုသဘင်ပရေင်အခိုက်ကၞာဒေသမွဲမွဲမ္ဂး ညံင်ဂွံဗဒှ်ပေါဲသဘင်တုဲ ပ္ဍဲပေါဲသဘင်ဂှ် ညံင်ဂွံပံက်ဝိုင်ဝေင်ၛင်လံင်ဩန်ဂှ် ကံင်ဇြဳပၞာန်တအ် ကဵုဇြဟတ်ဓရိုဟ်ရ။ ဇၟာပ်ပရေင်ဍုၚ်ကွာန်ကတဵုဒှ်ရုသံင်တုဲ ဇၟာပ်ပေါဲပၞာန်ကတဵုဒှ်ဂှ် တၠအဝဵုပၞာန်ဗၟာတအ် ညံင်ညးဍုင်ကွာန်ဂမၠိုင် စိုတ်ဓာတ်ဟွံဂွံပါဗက် ကရောံပရေင်ဍုင်ကွာန် ပရေင်ပၞာန် ပၠန်ဂတးဂမၠိုင်ဂှ် ပံက်ကဵုအခေါင်ညးဍုၚ်ကွာန်တအ် ဗဒှ်ပေါဲသဘင်ကီု၊ ကဵုအ ခေါင်ပံက် ဗဒှ်ဝိုင်ဝေင်ၛင်လံင်ဩန်ကီု သီုဖန်ဗဒှ်ကဵု ပေါဲပြိုင်နာနာသာ် ညံင်ဂွံမိပ်လဟိင်ကီု ကၠောန်သ္ပကၠုင်နွံအဆက်က်ရောင် ဂွံတီကေတ်ရ။ ဌာန်သ္ဇိုၚ်ပရေၚ်ပညာ ပုပ္ဖဟံသာ ပံက်အာတန်ဗ္တောန်ပညာဒါန ပ္ဍဲဍုၚ်မတ်မလီု စၟဳစၟတ် ရပ်ဒၟံင် ကွဳစက်ယာန် နကဵုကိုန်အစဳဇန်တၟေင် ဇၞော်ကဵုဇြဟတ်နွံ WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.