Eng ဗမာ Home ပရိုၚ် လိက်ပရေၚ် ဗဳဒဳယဵု ဂလာန်ညးဒါန်လိက် သၟာန်သွဟ် လညာတ်ပါ်ပါဲ ကွးဘာတန်သၠုင် (GRADE-12) သွဟ်လိက်တုဲမ္ဂး သွက်ဂွံရပ်ကွဳလိုန်ဓာတ် ဟွံမွဲကဵုလာင်ဇြေန် WITHOUT နွံဂး by ဌာန်ပရိုၚ်ဗၠးၜးမန် | Mar 20, 2025 | ပရိုၚ် | 0 comments ကွးဘာတန်သၠုၚ် (Grade-12) တံ သွဟ်လိက်တုဲမ္ဂး အစဳဇန် သွက်ဂွံရပ်ကွဳလိုန်ဓာတ် ဟွံမွဲကဵုလာၚ်ဇြေန် without နွံရောၚ် နူကဵုဒပ်ဗၠာဲသၟိၚ်ကောပ်ကာဲစက်ယာန် (ယာဉ်ထိန်းရဲ) လ္ၚဵု လဴကဵုလဝ်ပရိုၚ် ကုတၠဆေၚ်သွံရာန်ကွဳလိုန်ဓာတ်မွဲကဆံၚ်နွံဂှ် ဂွံတီကေတ်ရ။ ကွးဘာသွဟ်လိက်တုဲဏံတှ်ေ သွက်ဍေံ (ဒပ်ဗၠာဲသၟိၚ်ကောပ်ကာဲစက်ယာဉ်) တံ ဂွံရပ်ကွဳလိုန်ဓာတ် without နွံမံၚ်ဂှ် ဍေံတံ လဴဟီုလဝ်ကဵုနွံမံၚ်၊ ရံၚ်ကေတ်တှ်ေ ဍေံဘိုအ်ဂွံရပ်ဍာံဍာံနွံမံၚ်ဏောၚ်၊ အကြာပိုဲရဲသွံကွဳလိုန်ဓာတ်တံ ဂၠာဲမံၚ်ဂၠံၚ်ဖိုဟ် ကွဳလိုန်ဓာတ်သွံတေဝ်လဝ် ပ္ဍဲဆေၚ်ပိုဲတဏံ ဗီုလဵုဂွံသ္ပရောဂှ် ချပ်စမံၚ်ဖိုဟ် သာ်ဝွံ တၠဆေၚ်သွံရာန်ကွဳလိုန်ဓာတ် လတူဍုၚ်မတ်မလီုမွဲတၠ ဟီုထ္ၜးရ။ ပေါဲသၟာန်သွဟ်လိက်တန်သၠုၚ် (Grade-12) ဂှ် စတမ်နူမာတ် (၁၇) စသွဟ်မံၚ်တုဲ မာတ် (၂၂) ဏံမ္ဂး အလုံဍုၚ်မွဲ သွဟ်တုဲဒှ်အိုတ်တုဲ အစဳဇန် သွက်ဂွံစရပ်အာ ကွဳလိုန်ဓာတ်ဟွံမွဲကဵုလာၚ်ဇြေန် without ဂှ်နွံရောၚ်သ္ဂးရ။ ပ္ဍဲကဵုတွဵုရးဍုၚ်မန်ဂှ် ပံက်ကၠောန်ကဵု အခေါၚ်ကၠောန်လာၚ်ဇြေန်ကွဳလိုန်ဓာတ် မွဲဏှေအ်မွဲဏှေအ် ပရိုၚ်မံက်တိတ်မံၚ်ကီုလေဝ် နူစကံၚ်သဳပၞာန်သီအဝဵု ဒဵုလၟုဟ်ဂှ် မွဲဝါလေဝ် ဟွံပံက်ကၠောန်ကဵုလာၚ်ဇြေန်ကွဳလိုန်ဓာတ်ဏီရ။ ပ္ဍဲတွဵုရးတၞဟ်တၞဟ်တှ်ေ ပံက်ကဵုကၠောန်မံၚ်လာၚ်ဇြေန်နွံမံၚ်ဖအိုတ်ရ၊ ပ္ဍဲတွဵုရးဍုၚ်မန်ပိုဲဏံမွဲရ ဍေံတံ (ကံၚ်သဳပၞာန်) ကဵုလဝ်ကာန်ထရိုက်ကဵု သေဌဳဂလာ ခရဵုနဳ (မၞိဟ်ကံၚ်သဳပၞာန်) မွဲတၠနွံတုဲ သေဌဳဂလာဂှ်မွဲတၠရ ဂွံလဝ်အခေါၚ် ကၠောန် လာၚ်ဇြေန်ကွဳလိုန်ဓာတ်နွံ၊ နူကဵုဆေၚ်တၞဟ်တၞဟ် မိက်ဂွံကၠောန်လာၚ်ဇြေန်တှ်ေ ဒးအာကဵု သေဌဳဂလာဂှ်၊ ဇှ်မှဂှ် ဩန်ဒးကဵုစဵုဒုၚ်လဝ် ပွိုၚ်မွဲဂိတုမှဂွံ ညးတၠဆေၚ်သွံရာန်ကွဳလိုန်ဓာတ်ဂှ် ဆက်ဟီုထ္ၜးလဝ်ရ။ ပ္ဍဲတွဵုရးဍုၚ်မန်ဂှ် နူလက်ထက်အလဵုအသဳအေန်အေဝ်လ်ဒဳတုဲကၠုၚ်တေံ ပံက်ကဵုကၠုၚ်လဝ် ကၠောန်လာၚ်ဇြေန်ကွဳလိုန်ဓာတ်နွံကီုလေဝ် ပ္ဍဲလက်ထက်ကံၚ်သဳပၞာန်သီကေတ်လဝ်အဝဵု (၂၀၂၁) တုဲဂှ် ဒဵုလၟုဟ် မွဲအလန်လေဝ် ဟွံပံက်ကဵုအခေါၚ် ကၠောန် လာၚ်ဇြေန်ကွဳလိုန်ဓာတ်ဏီဖိုဟ်ရ။ ကၠောန်ဗဒှ်တ္ရဲညးဗြဴမန် ကေုာံ သ္ဘၚ်ကောံဓရီုဇၞော် ဂကောံညးဗြဴမန် အလုံဍုၚ်အမေရိကာန် သွက်ဂွံကၠောန်အာ ကောံဓရီုပရေင်ဂကူမန် သၞာံ ၂၀၂၅ လ္တူဍုင်မတ်မလီုနွံ WRITTEN BY More Posts by RELATED POSTS ဂကောံပၠန်ဂတးရပ်လွဟ်တအ် မုဟိုတ်ပရေင်ညဳသၟဟ်ဟွံမွဲရော by ဌာန်ပရိုၚ်ဗၠးၜးမန် | Sep 16, 2025 | ပရိုၚ် ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင်ရောင်ဂှ် တီမံင် ဟီုဗြုမံင် သီုကောန်ၚာ်ရ။ တီမံင်သာ်ဂှ်ဖိုဟ် မုဟိုတ်ဟွံညဳသာအိုတ်ဂှ်ရော။ ဟွံညဳသာ ဟွံဒှ်မွဲမ္ဂး ပေါဲအံင်ဇၞးဂှ် ကလိဂွံဟွံသေင်ရ။ သဘာဝညးကတဵုဒှ်ယဲဟီုဂှ် ယဝ်ခါရတီ သတ်ယဲမ္ဂး ကဵုဂဥုဲဒး ဗၠးဟေင်ရောင် ဂလာန်ညးဟီုစနွံရ။ ဒှ်သာ်ဂှ်မ္ဂး ဂလာန်မ္ဂး ဂကောံပၠန်ဂတးတအ်ဖအိုတ် ယဝ်ပၠန်ဂတးညဳညဳမ္ဂး သ္ဒးကလိဂွံပေါဲအံင်ဇၞးဟေင် မဟီုမံင်ဂှ် ဒှ်ဂလာန်ဍာံညိဟာ။ ဍာံမံင်ရမ္ဂး မုဟိုတ်ဟွံကၠောန်ရောဂှ် ကလေင်ဇွိတ်သပေါတ်ရံင်စိုအ်။ တၠကမၠောန်ရုၚ်ဂဒဵုထၜိုတ်တအ် ပြံၚ်ကၠောန်ရုၚ်ဗုတ်ထၜိုတ်ဂတှ်ေ အဆံၚ်သၠုၚ်ဂၠိုၚ်ကၠုၚ် by ဌာန်ပရိုၚ်ဗၠးၜးမန် | Sep 15, 2025 | ပရိုၚ် တၠကမၠောန်ရုၚ်ဂဒဵုထၜိုတ်ဍုၚ်မန်ဗွဲမဂၠိုၚ်ဂှ် ပြံၚ်ကၠောံကၠုၚ် ရုၚ်ကၠောန်ထၜိုတ်ဂတှ်ေ အဆံၚ်သၠုၚ်နွံဂၠိုၚ်ကၠုၚ်ကွေံကွေံရောၚ် တၠကမၠောန်ထၜိုတ်နူမုဟ်ဍုၚ်မွဲတၠ ဟီုထ္ၜးရ။ ဍုၚ်မန်သကုတ်သၠၚ်ကျာဂှ် ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်ပေါဲရုဲမာဲရောၚ်ဂး by ဌာန်ပရိုၚ်ဗၠးၜးမန် | Sep 14, 2025 | ပရိုၚ် ပ္ဍဲကဵုမွဲဒမြိပ်ဒေသမန်သကုတ်သၠုၚ်ဂှ်ဝွံ ကေတ်ဂီုကၠီုထိၚ်ဒဝ်တိဍာ်ခိုၚ်တုဲမ္ဂး ကၠောန်အာ ပေါဲရုဲမာဲရောၚ် ညးက္ဍိုက်ပ်ဒပ်မၚ်ကၚ်ကွာန် ပါလုပ်ပ္ဍဲဂကောံကမ္မယှေန်ပေါဲရုဲမာဲ ဍုၚ်မန်မွဲတၠဂှ် ဟီုရ။ 0 COMMENTS SUBMIT A COMMENT Your email address will not be published. Required fields are marked * SUBMIT COMMENT This site uses Akismet to reduce spam. Learn how your comment data is processed.