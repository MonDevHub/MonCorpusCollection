Cyber bullying ပရေၚ်ကေတ်မာန်လ္တူ အန်လာၚ် ဟီုဂှ် မုရော?(သ္ကုတ်-၂)

ပ္ဍဲသ္ကုတ်(၁)

ဂှ် cyber-bullying ဏံဂှ် ဗီုလဵုပိုယ်တအ်ဂွံကၠောန်ဂှ် ဟီုတုဲဒၟံၚ်ရ။ အလန်ဏံဂှ် ဗီုလဵုဒှ်ကၠုၚ်မာန်၊ ဗီုလဵုဂွံစဵုဒၞါမာန်ဂှ် ကလေၚ်ဟီုကဵုပၠန်ဏေါၚ်။

-ဟိုတ်ဖဵု cyber-bullying ဒှ်မာန်ဂှ် စဵုကဵုချိုတ်ဒှ်မာန်ဒၟံၚ်ရ။ ဥပမာ- သၟတ်ဍောတ် မာံဂျဝ်ဇေန်ဝေန် ဂှ် ဒဒှ်ရ စိုတ်လိၚ်တၞဟ်ခြာနူညးတၞဟ်ဂှ် ဒးဒုၚ်ဟီုဗျံက်ဓမံက်ထ္ၜး နကဵုအဓမ္မ ပ္ဍဲဗွိုၚ်ကမၠောန်ဇကုတုဲ စဵုကဵု ဂစိုတ်ထောံဇကုဇကု ထောံ နွံကီုရ။

ပ္ဍဲအရာဖံက်ပ္ကဝ် cyber-bullying ဏံဂှ် ဗီုလဵုဂွံစဵုဒၞါရော။

-လိက်ဒးဒုၚ်ဘပဠလဝ်ကီုကဵုဒှ်၊ လိက်ဒးဒုၚ်ဗျံက်လဝ်ကီုကဵုဒှ်၊ လ္ပကလေၚ်ပရိုၚ်တုဲ စွံလဝ်အတိုၚ်ဂှ်ညိ။ Email၊ Link တအ်ဂှ် မၞိဟ် ပလံၚ် လဝ်တအ် ယဝ်ဇကုဟွံတီမ္ဂး လ္ပပံက်ဏီညိ။ ညံၚ်သ္ဂောံကၠိုဟ်ခၠၚ်လဝ် နဲကဲ ကြိယာ တဴတက်ဒၟံၚ် ခေတ်လၟုဟ်ဏံဂှ် ညံၚ်သ္ဂောံကတ်လ္ၚတ်မံၚ် လၟိုန်ကီုညိ။ တၚ်အဓိကမွဲဂှ် ဇကုဇကု ညံၚ်ဟွံဖေက်လကိုတ်မံၚ်ဂှ်လေဝ် ဒးထိၚ်လဝ်ကီုရောၚ်။

ညံၚ်ဟွံဂွံဒှ်ပရန် cyber-bullying မွဲဂှ် မုဒးသ္ပရော။

-ဒုၚ်သ္ဇိုၚ်ကဵု Social media အကာဲအရာဒှ်ဒၟံၚ်ဂှ်တုဲ ညံၚ်သ္ဂောံကလေၚ် စၟတ်သမ္တီလဝ် report ဂှ် နွံပၟိက်မံၚ်ရ။ ပရိုၚ်တမ်မူလဂှ် ညံၚ်ဟွံဂွံကၠေံအာဂှ် တက်လဝ် နကဵု screenshot ညိ။ နကဵုအလဵုဇကု ပသောၚ်ဟွံမာန်တအ်ဂှ် အာဌာနဗၠာဲသၟိၚ်တအ်တုဲ ဇကုတက်လဝ် screenshot ဂှ် သ္ပသက်သဳတုဲ ထ္ၜးမာန်မံၚ်ရ။ ဗွဲကြဴ ယဝ်ဆဵုဂဗကဵု တၠပညာသၞောဝ်ဥပဒေတအ်မ္ဂး ညံၚ်သ္ဂောံလုပ်သၞောဝ်ဂှ် သဳကၠဳမာန်မံၚ်ရ။ ဟိုတ်ဂှ်ရ ယဝ်ခါရ ပိုယ်ဒးဒုၚ် cyber bullying မ္ဂး နဲကဲသောၚ်ကလးပြသၞာဏံဂှ် ညံၚ်သ္ဂောံပါ်ပရအ်ကဵု ရဲဂမၠိုၚ်တအ်ဂှ် ကသေံကၟဝ်ဏါကီုညိ။

Cyber bullying ပရေၚ်ကေတ်မာန်လ္တူ အန်လာၚ် ဟီုဂှ် မုရော? (သ္ကုတ်-၁) >>

ပရောပရာဏံဝွံ နိသာဲနူ>>