ဆဵုဂဗသၟာန်သွဟ်လဝ် သၟာဒယှေ်ဒွက် အဂ္ဂ 

ညးပ္တိုန်ထ္ၜး အာဲဗၠဲ

သၟာန် ။ ။ ကိုပ်ကၠာအိုတ် ဆက်မိတ်ကဵု ပုရိသာတ်တံညိ?

သွဟ် ။ ။ ယွံ ယၟုအဲဂှ် သၟာဒယှေ်ဒွက်မန် အဂ္ဂ မဒှ်ရ။ တုဲတှေ် အဲလေဝ် ဂွံဆဵုဂဗဗီုဏံဂှ် အဲလေဝ် ဂွံလောၚ်တရး မိက်ဂွံလဴစကဵု ပုရိသာတ်တံ ပရေၚ်ကဝးကီု၊ ဟိုတ်ဂှ်ရ ဆဵုဂဗကဵု ဒေံတံဏံရ။

သၟာန် ။ ။ ဂွံမိၚ်ကေတ် နကဵု အဂ္ဂ ပတိတ်ကဝးတၟိပၠန်ဏောၚ်ဟီုဂှ် ပ္ဍဲကဵုယၟုက္ဍိုပ်ကဝးဏံ ဗီုလဵုကဵုလဝ် ယၟုက္ဍိုပ်ဒွက် နွံကီုရော?

သွဟ် ။ ။ ယၟုကဝးဏံဂှ် ကဵုလဝ် ထ္ၜိုဟ်ဍာ် ရ။ အဓိပ္ပဲါ ထ္ၜိုဟ်ဍာ်ဂှ် စပ်ကဵုပရေၚ်ဘဝ ဟွံဗိုန်ပုဟ်ရ။ အ္စာကၞေဟ်ဒွက်တံ ချပ်ရန်လဝ် မိက်ဂွံကဵု ပုရိသာတ်တံ ခယျဝေၚ်ရ၊

သၟာန် ။ ။ ပ္ဍဲကဵုကဝးဒွက် ထ္ၜိုဟ်ဍာ် ဏံဂှ် ပါလုပ်မူစိဒွက်၊ ဒွက်ဂကူလဵု ပါဂၠိုၚ်မံၚ်ကီုရော?

သွဟ် ။ ။ ပ္ဍဲကဵုကဝးဏံဂှ် ပါလုပ် (၁၀) ဒွက်၊ ဗွဲမဂၠိုၚ်တှေ် ပရေၚ်ဘဝဂၠိုၚ်၊ ပရေၚ်ဆာန်လေဝ်ပါ၊ ပရေၚ်ဂကူဂှ်တှေ် ဆေၚ်စပ်ကဵု တ္ၚဲသၟတ်မန်လေဝ် ပါမံၚ်ကီုရ။

သၟာန် ။ ။ သီုအလန်ဏံတှေ် ပ္တိတ်ဂွံလဝ်ကဝး မရနုက်မူစိဝါ၊ တုဲပၠန် ဒွက်အလန်ဏံကဵု ဒွက်ကၠာတေံ ဗီုလဵုတၞဟ်ခြာနွံမံၚ်ကီုရော လဴစကဵုညိ?

သွဟ် ။ ။ မရနုက်ဂှ်တှေ် ညးမွဲတၠဓဝ်တှေ် (၄) ကဝးရ။ ဍေံတၞဟ်ခြာဟီုဂှ် ကဝးအလန်ဏံတှေ် ဍေံသ္ၚောဲခြာအာမံၚ်ကဵု ပုရိသာတ်တံ တၟာလအ်ရ။ တုဲတှေ် အစဳဇန်ဂှ်လေဝ် အခက်ခုဲဂၠိုၚ်တုဲ ဟိုတ်ဂှ်ရ ဍေံလအ်အာညိကီု၊ ဠဍေံဒှ် ဒှ်တိုန်မွဲတဲဓဝ်၊ ဒှ်တိုန်မွဲတဲဓဝ်လေဝ် အခက်ခုဲဍေံ နွံမံၚ်တၟာဂလိုၚ်၊ ဟိုတ်နူတၞဟ်ခြာဟီုဂှ် ရဲကၠောန်အခိုက်တၟိ နွံမံၚ်မွဲတၠ၊ အခိုက်ဍေံတၞဟ်ခြာနူ ဒွက်တြေံတြေံညိ ဆေၚ်စပ်ကဵု ပရေၚ်အခိုက်ဂှ်ကီု၊ ပရေၚ် studio band တံဏံ ဍေံဂၠိုၚ်ထုဲမံၚ်ညိရ။

သၟာန် ။ ။ စပ်ကဵုကဝးဏံတှေ် အခိၚ်လဵု စိုပ်တဲပုရိသာတ်တံမာန်ရော?

သွဟ် ။ ။ အရေဝ်ဏံ ဟီုထောံ အလန်ကၠာတေံ ဗျူကဵုညးတၞဟ်တုဲယျ ဍေံဟွံဒှ်ကၠုၚ်၊ ဆေၚ်စပ်ကဵု ခက်ခုဲအာ ပရေၚ်ယူကိုဝ်ရိုဝ်နာဏံကီု၊ တုဲတှေ် နာနာသာ် ပံၚ်ရမျာၚ် အခက်ခုဲ လအ်အာ လအ်အာ တုဲတှေ် ဒဵုကဵုလၟုဟ်ရ။ ဣညအ်ဂှ်တှေ် ဍေံဒှ်ချိုတ်ပၠိုတ်ယျ၊ တုဲဒှ်အိုတ်ယျ၊ မၚ်မံၚ် ကူကဝးမွဲရ၊ ကူကဝးမွဲဟီုတှေ် ကဝးဂှ် ဍေံဒှ်မံၚ် ဟတုဲဟတုဲရ။ ဆဂး ရံၚ်မံၚ်ပရေၚ်အာကၠုၚ် စပ်ကဵုယဲဏံလေဝ် နွံမံၚ်တှေ် နကဵုလညာတ်အ္စာအဲဟီုတှေ် ညးမိက်ဂွံကဵုပရး ပ္ဍဲဂိတုဒ္ဂိုန်ပေၚ်ဏံရ။

သၟာန် ။ ။ စပ်ကဵုကၠောန်ပ္တိတ်ကဝးဏံဂှ် ၜိုတ်လဵု ဒှ်မံၚ်အခက်ခုဲဂှ်လေဝ် လဴစကဵုညိ?

သွဟ် ။ ။ အခက်ခုဲဂှ် ဂၠိုၚ်မံၚ်လေဝ် လဴဖအိုတ်တှေ် လဴကြပ်ဟွံအိုတ်၊ တုဲပၠန် ပရေၚ်သြန်လေဝ် အခက်ခုဲနွံ၊ အခိၚ်၊ ကမၠောန်ဂှ် ဟိုတ်နူ studio ဂၠိုၚ်တံ မုတံဂှ် လ္ၚဵုမွဲရဲဂှ် ကၠောန်လ္ဂုၚ်၊ လ္ၚဵုမွဲရဲ ကၠောန်ပ္ဍဲဍုၚ် အေဗီုဂှ် ထုဲမံၚ်တုဲတှေ် ဒဒိုက်ဍေံဂၠိုၚ်တိုန်ညိ၊ လအ်လအ်အာတှေ် စနူသြန်လေဝ် အိုတ်ဂၠိုၚ်အာ စပ်ကဵုကဝးဏံဂှ်ရ။

သၟာန် ။ ။ စနူသၞာံလဵု စိုပ်ကၠုၚ်ဂဳတဏံ၊ ဂွံအဆက်ညးဂှ်တုဲ စိုပ်ကၠုၚ်ဗွိုၚ်ဂဳတဏံဂှ်လေဝ် လဴစကဵုညိ?

သွဟ် ။ ။ နူကဵု (၂၀၀၄)၊ အဃောတိုန်မံၚ်ဘာတေံ ဆဵုကဵု စၟဳဆာန် ဟီုဟဏံတှေ် အ္စာကၠာအိုတ်၊ အဃောဂှ်ဂှ် ညးစကၠောန် ဂဳတလၚ်္ကာတုဲ ညးကော် စဒယှေ် ဂဳတလၚ်္ကာဂှ်ရ၊ နူဂဳတလၚ်္ကာ ဒယှေ်ဂွံကၠုၚ် ပွိုၚ်မွဲသၞာံဂှ် ဆဵုကဵု အ္စာအဲ အ္စာပ္တိတ်ကဝး အ္စာသိၚ်ဝန်ကဵု အ္စာသ္ဍိုက်မၠိုက်ရ။

သၟာန် ။ ။ နကဵုယၟု အဂ္ဂ ဏံ ညးတၞဟ်ဂွံတီကၠုၚ်ဂှ် ဗီုလဵုရုန်ဂ္စာန်ကၠုၚ်လဝ်ကီုရော?

သွဟ် ။ ။ စပ်ကဵုရုန်ဂ္စာန်ဟီုဂှ် သၟာဒယှေ်ဒွက်မွဲကဵုမွဲ ဍေံဟွံတၞဟ်ခြာကွေံကွေံမံၚ်ရလေဝ်၊ ကၠာဟွံဂွံပတိတ်ကဝးဂှ် ယၟု အဂ္ဂ ဟွံသေၚ်ပုဟ် ယၟအဲဂှ် မပ္တံကဵု သစ္စကီု၊ အံၚ်ဍုၚ်ကီု ကဵုလဝ်ယၟုနွံ၊ လက္ကရဴဏံ ပ္တိတ်ကဝးကၠာအိုတ်ဂှ်ရ ဒှ်ကၠုၚ်ယၟု အဂ္ဂ ရ။

သၟာန် ။ ။ သၟတ်စိုတ်လုပ်စမံၚ်ကဵု ပရေၚ်အနုသုခုမဏံဂှ် နကဵု အဂ္ဂ မုမိက်ဂွံကဵုကသပ် နွံမံၚ်ကီုရော?

သွဟ် ။ ။ သၟတ်စိုတ်လုပ်စမံၚ်ကဵု ပရေၚ်အနုသုခုမဏံ နကဵုဇကုဝါသနာနွံဍာံဍာံတှေ် အေဣညအ်ဂှ် ဝါသနာမွဲဓဝ်ဂှ်လေဝ် ဍေံဟွံတုဲဏီပုဟ်၊ ဗွဲမဂၠိုၚ်တှေ် ရဲဂွံအခေါၚ်ပေၚ်ၚ်ဏံ အောန်မံၚ်၊ ဝါသနာညိညိဓဝ်လေဝ် ကဵုအခိၚ်ဍေံဟွံမာန်ပုဟ်၊ ဒးကဵုအခိၚ်ဂၠိုၚ်တုဲ ပရေၚ်မ္ၚးဏံလေဝ် ပိုဲကၠက်အာတၟာဂလိုၚ်၊ ဝါသနာဇၞော် ကၠောန်ယျ ဟီုတှေ် ကၠောန်ဍိုက်က်ပေၚ်ၚ်ကီု၊ စနူပရေၚ်အခိုက်ကီု၊ ရဲချူဒွက်ကီု၊ ဒၞာဲတိၚ်တိုက်၊ studio ကီု ပိုဲတံကၠောန်ကဵု ပေၚ်ၚ်မှ ပုရိသာတ်တံ ဠဒုၚ်တဲမှဒုၚ်တဲ၊ သာ်ဂှ်ရ ၜိုတ်ဇြဟတ်နွံ ဒးဂ္စာန်မံၚ်လၟိုန် ကၠောန်ထောံလောဲလောဲလေဝ် ဟွံမိက်ကဵုဇြဟတ်ရ။

သၟာန် ။ ။ လက္ကရဴအိုတ်ဏံ ပုရိသာတ်တံ စၟဳမံၚ်ကဝးတၟိဏံဂှ် နကဵု အဂ္ဂ မုမိက်ဂွံဟီုနွံကီုရော?

သွဟ် ။ ။ မိက်ဂွံဟီုကဵု ပုရိသာတ်ဂှ်တှေ် အာတ်ဒုၚ်ဂုဏ် ကဝးတၟိဏံတိတ်တှေ် ကဵုဇြဟတ်အိုတ်ညိ၊ ကလၚ်ကဵုညိ၊ ဇြဟတ်အဲ ၜိုတ်နွံကဵုနွံ ဂ္စာန်မံၚ်အိုတ်ဍာ်မံၚ်ကီုရ။ ဆဂး ဟွံပေၚ်စိုတ်ပုဟ်လေဝ် သၠးအခေါၚ်ညိ၊ ဂ္စာန်လဝ်ဂှ် နကဵုဇြဟတ်အဲမွဲဓဝ်ဟွံသေၚ်ပုဟ် ဇြဟတ်မၞိဟ်ဂလိုၚ်၊ ဆေၚ်စပ်ကဵု ဂကောံပိုဲကီု အ္စာအဲ အရာရာအိုဿီု မပ္တံကဵု ရဲချူဒွက်၊ ရဲအစဳဇန်၊ ရဲဘိုၚ်လဝ် ပရေၚ်သြန်တံ သီုဖအိုတ် အဲတၚ်ဂုဏ်တုဲ အုပ်ကၠေံနိဂီု ဆၜိုတ်ဏံရ။