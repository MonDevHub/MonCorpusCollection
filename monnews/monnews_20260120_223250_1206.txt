နကဵုဗော်ညဳသၟဟ်မန် ဗီုလဵုရုဲစှ်အာ ညးစၞကီု၊ ဒေသလဵု လုပ်အာ ပေဲါရုဲမာဲကီုဂှ် ဆဵုဂဗသၟာန်သၟုက်လဝ်ကဵု ဖက်ဆောညးအုပ်ကာ လၟိဟ် (၂) နာဲသာန်တေန် 

မိကောန်ဆာန်နန် ပ္တိုန်ထ္ၜးလဝ်ရ။

သၟာန် ။ ။ စပ်ကဵုပေဲါရုဲမာဲဂှ်တှေ် ပွိုၚ်ဍုၚ်လဵု၊ ဒေသလဵု ပါလုပ်မံၚ်ကီုရော အ္စာလဴကဵုညိ?

သွဟ် ။ ။ ဆေၚ်စပ်ကဵု တွဵုရးဍုၚ်မန်တှေ် နကဵုအဲ ချိုတ်ပၠိုတ်အိုတ် (၇) ပွိုၚ်ဍုၚ်ဂှ် လုပ်ဒၞာဲပေၚ်ၚ်ဖအိုတ်ရ။ အေပ္ဍဲ (၇) ပွိုၚ်ဍုၚ်ဂှ်တှေ် ရေဝ်၊ ဇြပ်ဗု၊ မုဟ်ဍုၚ်၊ မတ်မလီု၊ ကျာ်မြဟ်၊ ပံၚ်၊ ခၟိုၚ်တံရ။ ပ္ဍဲ (၇) ပွိုၚ်ဍုၚ်ဂှ်တှေ် လုပ်ဒၞာဲ မပ္တံကဵု (အမျိုးသားလွတ်တော်) ကီု၊ (ပြည်သူ႕လွတ်တော်) ကီု၊ ကၠတ်ထဝ်တွဵုရးကီုရ။ တုဲပၠန် သဓီု၊ ကျာ်ထဝ် ၜါပွိုၚ်ဍုၚ်ဂှ် သွက်ဂွံလုပ် (ရန်လဝ်) မၞိဟ်နွံမံၚ် (ဒုတိယအဆၚ့်) ဆေၚ်စပ်ကဵု တွဵုရးဍုၚ်မန်ရ။ တွဵုရးကရေၚ်ဂှ် ဘိုအ်ပိုဲဂွံလုပ်ပေၚ်ၚ်ဂှ် နွံမံၚ် ဘာအၚ်၊ လှာဒကှ်၊ ကအ်ကြိက် (၃) ပွိုၚ်ဍုၚ်ရ။ လ္ပာ်ရးတနၚ်သဳတေံဂှ်လေဝ် ဍာ်ဗု၊ (ကလောမြိုနယ်၊ ဘုတ်ပြၚ်မြို႕နယ်၊ ကော့သောၚ်းမြိုးနယ်) အေ (၃) ဒၞာဲဏံဂှ် အဆံၚ်ဒုတိယ ပိုဲစွံလဝ် မၞိဟ်လုပ်နွံတှေ် ပိုဲစွံလဝ်ကဵုဒၞာဲဏောၚ်၊ သှေ်မံၚ် မွဲဒၞာဲၜါဒၞာဲဂှ် ပေၚ်ၚ်ဟွံသေၚ်ရပုဟ်၊ တုဲပၠန် ပ္ဍဲကဵုလ္ဂုၚ်တေံ ဍေံတံ (ရန်လဝ်) ၜါဒၞာဲနွံ၊ ဗဂေါလေဝ် ဗီုဂှ်ကီုရ၊ ပြဟ်ဟ်ဏံတှေ် ၜိုတ်ဏံရဟီုဂွံ၊ မုဒှ်ရောဟီုတှေ် ညးဂှ်လုပ် ဟွံလုပ် အတိုၚ်မၞိဟ် (၃၀) တၠဏံ ဗော်သရောပ်တုဲမှ ညးဂှ် ညးဂှ် ဒးအာဒၞာဲလဵုဂှ် တီပၠန်ဏောၚ်။

သၟာန် ။ ။ စပ်ကဵုပရေၚ်ရုဲစှ် ညးစၞးအလံၚ်အမာတ်တံရော ပြေပြံၚ်၊ ခက်ခုဲ နွံမံၚ်ကီုဟာ?

သွဟ် ။ ။ ဒၞာဲဇၞးချိုတ်ပၠိုတ်ဂှ်တှေ် ဂၠာဲလောဲကွေံကွေံ၊ ဒၞာဲလ္ၚဵုမွဲစွံဂှ် ကျတီမံၚ်ဖိုဟ်ရ၊ ဆ ပိုဲဂှ် ဒးလုပ်ထေက်တွဵုတှေ် ပရေၚ်ကမၠောန်ဗော် စပ်ကဵုပရေၚ်စန်ဒက် ကောန်ဂကူတှေ် ပ္ဍဲကဵုပိုဲဂှ် ဂၠာဲအလံၚ်အမာတ်ဝါတ်ညိ၊ ဆဂး မၞိဟ်ဒုၚ်ဂိဂှ်တှေ် ဒးလုပ်တွဵု၊ ကျတီဖိုဟ်လေဝ် ဒးလုပ်ပြိုၚ် ဗီုဗီုဂှ်လေဝ် နွံမံၚ်။ ဒးလုပ်ပြိုၚ် ဒၞာဲပေၚ်ၚ်ဖအိုတ်ဂှ်တှေ် ၝဂှ် ဟွံဒးဂွိၚ်ကွေံပုဟ်၊ ဒးပေၚ်တွဵုရ ဗီုကဵု ကျာ်ထဝ်၊ သဓီု၊ ဗဂေါ၊ လ္ဂုၚ်တံဂှ်ရ ပိုဲသ္ပအဆံၚ် (ဒုတိယအဆၚ့်) ဂှ်တှေ် လဆောဝ်မၞိဟ်ဟွံမွဲပုဟ်၊ ဆ ဠမၞိဟ်နွံတှေ် ပိုဲကဵုလုပ်ဏောၚ်၊ ဠမၞိဟ်ဟွံမွဲတှေ် ပိုဲဒးဂၠာဲစုတ် မၞိဟ်မွဲၜါတၠတွဵုရ။

သၟာန် ။ ။ သွက်ပွိုၚ်ဍုၚ်မတ်မလီုဏံဂှ်လေဝ် ဗီုလဵုချပ်လဝ် နွံမံၚ်ကီုရော?

သွဟ် ။ ။ ပွိုၚ်ဍုၚ်မတ်မလီုဂှ် လၟုဟ်ပြဟ်ဟ်ဏံ ပိုဲဂှ် အာဗီုပွိုၚ်ဍုၚ်တၞဟ်ဟ်ဟွံဂွံ၊ ပိုဲဒးဂၠာဲကေတ်ဏောၚ်ဟီုတှေ် ဆဂး လၟုဟ် ညးတံပ္တိုန်လဝ်လိက် ဒှ်အလံၚ်အမာတ်ဏောၚ် ပြဟ်ဟ်ဏံ ဂွံလဝ်မွဲ၊ ဂွံလဝ်ပရိုၚ်ဂှ်တှေ် (၄) တၠ သွက်ဂွံလုပ်နွံ၊ (၄) တၠတှေ် ပိုဲဒးဂၠာဲစုတ်ကဵု (၁) ရ။ မၞိဟ်ဍောတ်တ်လေဝ်ပါကၠုၚ်၊၊ ဆေၚ်စပ်ကဵုမန်၊ မန်လေဝ်ပါဏောၚ်၊ (မန်-ဗမာ) ပိုဲဟီုစဟဂှ် ပ္ဍဲဗော်ပိုဲ ပိုဲပံက်လဝ် မန်ဖအိုတ်လေဝ် ဟွံသေၚ်ပုဟ်၊ ရန်တၟံကဵု ကောန်ဂကူကီု၊ ဒေသဂှ် ပိုဲကောန်ဂကူပိုဲကီု ကောန်ဍုၚ်အရၚ်ကီု ပါမာန်ဖအိုတ် ဖံက်လဝ်ဂၠံၚ် ဗီုဂှ်နွံမံၚ်ဏောၚ်။ ပ္ဍဲပိုဲဂှ်တှေ် ဗၟာကဝက်၊ မန်ကဝက်ဂှ်ပါဏောၚ်၊ မန်ဇေတ်တ်ဂှ်လေဝ် ပါဏောၚ်ရ။

သၟာန် ။ ။ ဒေသလဵု၊ ပွိုၚ်ဍုၚ်လဵု ဇၞးမာဲမာန်ဂှ်လေဝ် လဴစကဵုညိ?

သွဟ် ။ ။ ယွံ သွဟ်ဏံ ရံၚ်ကဵု သၞာံ (၂၀၁၀) တေံဂှ်တှေ် အဓိက ရေဝ်၊ ဇြပ်ဗု၊ မုဟ်ဍုၚ်၊ ကျာ်မြဟ်၊ ပံၚ်၊ ကအ်ခၟိုၚ် ဒေသတံဏံတှေ် ဇၞးမာဲဂၠိုၚ်ညိရ။ တုဲပၠန် ဂၠံၚ်လ္ပာ်ဒေသ ကအ်ကြိက်ကီု၊ ဍာ်ဗုကီု၊ လှာဒကှ်ကီု ဇၞးမာဲမာန်မံၚ်ကီုဏောၚ် ခယျကေတ်လဝ်ရ။

သၟာန် ။ ။ တၚ်လက္ကရဴအိုတ် မုအ္စာ မိက်ဂွံထပ်ဗပေၚ် နွံမံၚ်ဂှ်လေဝ် လဴစကဵုညိ?

သွဟ် ။ ။ ဆေၚ်စပ်ကဵု အလံၚ်အမာတ်တံဂှ်တှေ် သွက်ဂွံဗပေၚ်ဟွံမွဲရ၊ အဓိက ကောန်ဂကူမန်ပိုဲတံရ တၚ်ရန်တၟံ

ပၟိက်ဆန္ဒ ခမဳသၚ် ညးဍုၚ်ကွာန်တံဂှ်ရ မွဲဗော်ဓဝ်ရတှေ် ညးညးအဲအဲ ပၟိက်စိုတ်ဇကု ဗော်မွဲဒှ်အာတှေ် အလန်ဏံတှေ် သီုဖအိုတ် ကောံကလောံတုဲတှေ် စုတ်မာဲကဵုမန် ဖအိုတ်ညိဂှ် မိက်ဂွံဖ္တိုက်ဖၟောဝ် ဆၜိုတ်ဏံရ။