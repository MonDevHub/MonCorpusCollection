ပ္ဍဲတွဵုရးဍုၚ်မန်ဂှ် ထပ်ခါန်ဂလိုၚ်ပ္တိုန် လၟိဟ်အ္စာဗ္တောန်တန်မူလ ဗၞတ် ၂၀၀ တၠဏောၚ်

ပ္ဍဲတွဵုရးမန်ပိုဲ ထပ်ခါန်ဂလိုၚ်ပ္တိုန် အ္စာတန်မူလ (စလိၚ်တ္ၚဲ) တြုံတြုံဗြဴဗြဴ ၜိုတ် ၂၀၀ တလပၠန်ဏောၚ်ဂှ် ဂွံတီကေတ် နူရုၚ် သ္ကိုပ်ပရေၚ်ပညာ တွဵုရးမန်ရ။

 ပ္ဍဲတွဵုရးမန်ဏအ် တၠပညာလေပ်လိက်တအ် နွံမံၚ်ဍိုက်က်ပေၚ်ၚ်ရတုဲ ယဝ်ဗ္စာရံၚ်ကဵု တွဵုရးတၞဟ်ဟ်တှေ် ပ္ဍဲတွဵုရးမန်ပိုဲဏအ် နွံပၟိက်ဟွံဂၠိုၚ်ရ။အတိုၚ်သၞောတ် 1 Plus 4 (ဂအုပ်ဘာ ၁ ကဵု ဒစှေ် ၄ တလ) မ္ဂး ညံၚ်ဂွံနွံပေၚ်ၚ်ဂှ် ပ္ဍဲတွဵုရးမန်ပိုဲ ဒးထပ် (၁၉၁) တလ၊ ပြဟ်ဟ်ဏအ် ဒးဗပေၚ်ဣဏအ်ဏောၚ်၊ညံၚ်ဂွံဒှ် 1 Plus 4 ဂှ် ဒးဗပေၚ်ဏောၚ် ဥူမျဵုတေအ်အံၚ် သ္ကိုပ်ပရေၚ်ပညာ တွဵုရးမန် ဂးတဴသာ်ဂှ်ရ။

ရုၚ်သ္ကိုပ်ပရေၚ်ပညာ တွဵုရးမန်(MNA)

အတိုၚ်သ္ဂုတ်သွာတ် ပ္ဍဲလက်ထက်အလဵုအသဳတုဲကၠုၚ်တေံဂှ်မ္ဂး ပ္ဍဲသၞာံဗ္တောန်ပညာ ၁၆-၁၇ ဏအ် သၞောတ်ဗ္တောန် ပြံၚ်လှာဲ အာဏောၚ်။ သၞောတ်ဗ္တောန် Kindergarten Games- KG Plus ဂှ် ဒးစဓမံက်ရုပ်ရဴ ပ္ဍဲဂိတုဂျုန်ဏအ်ရဏောၚ်ဒှ်တုဲ နွံကၠုၚ်ပၟိက်ကဵု အ္စာတြုံ အ္စာဗြဴတအ်ဣရဂှ်လေဝ် ညးဆက်ဟီုရ။

 အခါရအာ နကဵုသၞောတ်တၟိ ၁၆-၁၇ ဏအ်တှေ် ပ္ဍဲအဆံၚ်တန်မူလဂှ် ဒးစွံ ဂအုပ်ဘာ ၁ တလကဵု ဒစှေ် ၆ တလဏောၚ် ရန်လဝ်ဗီုဂှ်၊ ဆ္ဂး ပက္ကတိနွံမံၚ်လၟုဟ်ဏအ်မ္ဂး ပ္ဍဲဘာသဇိုၚ်တအ်ဂှ် 1 Plus 6 လ္ပဟီုဏီ၊ အဆံၚ် 1 Plus4 ဂအုပ်ဘာ ၁ ကဵု ဒစှေ် ၄ တလဂှ်လေဝ် ပေၚ်ၚ် ဟွံမွဲဏီ၊ဒးဗပေၚ်မံၚ်ဏီ ဥူမျဵုတေအ်အံၚ် ဂးရ။

အ္စာတြုံ အ္စာဗြဴ ဒးဒုၚ်ရုဲစှ် နဒဒှ်အ္စာတန်မူလ မစၚုဟ်လိၚ်တ္ၚဲတအ်ဂှ်ဝွံ အဟိန်ယိုက်ဂၠေၚ်မံၚ်တာလျိုၚ်ဂှ်လေဝ် သီုဒးတိုန်တန်ဗ္တောန် ကွတ်ပညာအ္စာတန်မူလ (နကဵုဗီုပြၚ် ဏာနၚ်ဆက်စၠောံနကဵုလိက်-စာပေးစာယူ) ဏောၚ်ဒှ်တုဲ အံၚ်ဇၞးအာ တန်ဗ္တောန်ဂှ်မ္ဂး ဂွံဒုၚ်ခါန်ကၞက် နဒဒှ် အ္စာတြုံ အ္စာဗြဴ ထ္ၜးတန်မူလဂှ်ဏောၚ် သ္ကိုပ်စၞောန်ပ္ညုၚ် ပရေၚ်ပညာ တွဵုရးမန်ဂးရ။

ညးအာတ်မိက်ဂရၚ်ပ္တီလဝ် ဒဒှ် အ္စာတြုံ အ္စာဗြဴ ဗ္တောန်တန်မူလ မစလိၚ်တ္ၚဲတအ်ဂှ်ဝွံ ပ္ဍဲဂိတုအေဗရဴ (၃၀) ဂှ် ဒးဒုၚ်သၟာန်သှ် စပ်ကဵု သချာၚ်္၊အၚ်္ဂလိက်၊ ဗဟုသုတနာနာ ပွိုၚ် ၁ နာဍဳဏောၚ်ဒှ်တုဲ ပပ္တံနူ အေဗရဴ ၂၆ တုဲ ထ္ၜးအာတန်ဗ္တောန် KG အဆံၚ်ပွိုၚ်ဍုၚ်ကီုဏောၚ် ဂွံတီကေတ်ရ။

ပူဂဵု မအာတ်ဂရၚ်ပ္တီ ဒဒှ်ညးဗ္တောန်တန်မူလ မစလိၚ်တ္ၚဲတအ်ဂှ်ဝွံ ဒးဂွံလဝ် မဟိမု Ph.D ၊ မဟိမု မဟာ၊ မဟိမု အဆံၚ်ပညာ နူတက္ကသိုလ်မွဲမွဲကီုဏောၚ်ဂှ် ဓမံက်ထ္ၜးလဝ် ပ္ဍဲတၞးလိက် ဂရၚ်ပ္တီဂှ်ရ။