ပရေၚ်ရုဲစှ်သကိုပ်အုပ်ဓုပ်ကွာန်/ အရာပ် ပ္ဍဲပွိုၚ်ဍုၚ်ကျာ်မြဟ် ကြပ်တုဲဒှ်အိုတ်

ပ္ဍဲကဵုပွိုၚ်

အဃောရုဲမံၚ်သ္ကိုပ်အုပ်ဓုပ်ကွာန်ကြေဝ်ဏာ (MNA)

ဍုၚ်ကျာ်မြဟ်ဂှ် ပရေၚ်ရုဲစှ်သကိုပ်အုပ်ဓုပ်ကွာန်၊ အရာပ်တံ ကြပ်တုဲဒှ်အိုတ်ရရောၚ် ဂွံလ္ၚတ်တီကေတ် နူရုၚ်အုပ်ဓုပ်ပွိုၚ်ဍုၚ်ကျာ်မြဟ်ရ။

 ပ္ဍဲပွိုၚ်ဍုၚ်ကျာ်မြဟ်ဂှ် အရာပ်လ္တူဍုၚ် (၂) ကီု ပွိုၚ်ဂကောံကွာန် (၄၃)၊ သီုဖ်အိုတ်နွံမံၚ် (၄၅) ဂကောံ နွံမံၚ်ဏောၚ်။ စဵုကဵုလၟုဟ်ဂှ် အရာပ်လ္တူဍုၚ် (၂) ကဵု ဂကောံကွာန် (၄၂) ဂကောံ၊ သီုဖအိုတ် (၄၄) ဂှ် ရုဲစှ်တုဲအာယျဏောၚ်။ ဂ ကောံကွာန်ကအ်ခနိ မွဲကွာန်ရ သှေ်မံၚ်ဏီ သာ်ဝွံ သကိုပ်အုပ်ဓုပ်ပွိုၚ်ဍုၚ်ကျာ်မြဟ် ဥူအံၚ်ထိုက် ဟီုကဵုသၞံၚ်တိုၚ် ပ္ဍဲဂိတုဂျာန္နဝါရဳ (၁၉) ဂှ်ရောၚ်။

အဃောရုဲမံၚ် သကိုပ်အုပ်ဓုပ်ဂှ် စပ်ပရေၚ်ပါ်ပရအ် ဒက်ပတန်ညးဂကောံစှ်သ္ၚိ (ဆယ်အိမ်မှူး) ဂှ်ပရေၚ်ကယျာန် ဓဝါတ်ညးသ္ကအ် နွံကၠုၚ်လဝ် တၟာဟလိုၚ်ရောၚ်။ ပ္ဍဲကဵုကွာန်ကအ်သိုက်ဂှ် နူကဵုဂကောံကောပ်ကာဲတံ ရုဲစှ်ဂကောံစှ် သ္ၚိ (ဆယ်အိမ်မှူး) ဂှ် ဟွံပြေပြံၚ်ကဵု ညးဍုၚ်ကွာန်တံတုဲ နကဵုဂကောံအုပ်ဓုပ်ပွိုၚ်ဍုၚ် ဒးစှေ်သောၚ်ကလး၊ ဒးထပ်ရုဲစှ် တၟိလေဝ် နွံမံၚ်ကီုရောၚ်။ ရုဲစှ်လဝ်အုပ်ဓုပ်ကွာန်တုဲ အဃောပတိုန်မံၚ်ကဆံၚ်ခရိုၚ် ဂွံသ္ပတန် အပ်ပြာပ်ကဵုတာလျိုၚ် ဂှ် ပရေၚ်ဒစဵုဒစး (ကန့်ကွက်) ဍာ်ဒ္ကေဝ်ဟွံပေၚ်တံ နွံမံၚ်ညိညိရောၚ်။

 ဗွဲမပြဟ်ဟ်ဒးရုဲတှေ် လၟုဟ်ဂှ်အခက်ခုဲမံၚ်ကဵုအခိၚ် ပေၚ်ထာတ်ရ။ ရုဲပ္ဍဲကွာန်ဏံ ဟီုကၠာလေဝ် မၞိဟ်သ္ပဒေၚ် (ကြီး ကြပ်ရေးအဖွဲ့) ဒးရုဲမၞိဟ် (၅) ဂှ် ၜိုတ်လဵုဍေံကၠးမးရောဂှ် ပၟိက်ဇၞော်မံၚ်လေဝ်။ ယဝ်ရ လၟေၚ်ကမၠောန် ဍေံကၠောန်ဟွံ လေပ်တှေ် ပြသၞာဍေံဒှ်မံၚ်ဟဂှ်ရ။ အေမၞိဟ် (၅) ဏံ ဒးကဵုအခိၚ် ဒးဗ္တောန်ချိုတ်တ်ပၠိုတ်တ်ဏောၚ်။ လၟုဟ်ဂှ် ကဵုအ ခိၚ်လေဝ်ဟွံဂတာပ် ဃရက်ကၠောန်မံၚ်ဂှ် ယှုက်ထုဲမံၚ်ဖိုဟ်ရ သာ်ဝွံ ညးစၞးကၠတ်ထဝ်တွဵုရးမန် ဒံက်တာအံၚ်နာၚ်ဥူ ဟီုပတိတ်လညာတ်ညးရ။

ပ္ဍဲကဵုဂိတုဂျာန္နဝါရဳ (၁၆) နူကဵုကၠတ်ထဝ်ကၟိန်ဍုၚ်သ္ပဒတန်လဝ် စပ်ကဵုသၞောဝ်ဥပဒေအုပ်ဓုပ်ကွာန်တၟိပၠန်ဂှ် အာယုက် သကိုပ်အုပ်ဓုပ်ကွာန်ဂှ် တုပ်သၟဟ်ကဵုအာယုက်သမ္မတကၟိန်ဍုၚ်တုဲ အခိၚ်ပြံၚ်သၠာဲအလဵုအသဳဂှ် ဒးရုဲစှ်သကိုပ်အုပ်ဓုပ် ကွာန် အတိုၚ်သၞောဝ်ရောၚ်။

ရုဲစှ်မံၚ်လၟုဟ်ဝွံ အတိုၚ်သၞောဝ်သ္ပဒတန်လဝ်တြေံ ကၠာနူကဵုအာယုက်ကၠတ်ထဝ်ညးဍုၚ်ကွာန် ဟွံဂွံအိုတ်ဏီ ဂွံဒှ်ပ ရေၚ်ပြံၚ်သၠာဲတာလျိုၚ်မာန်ဂှ် ဒးရုဲစှ်မံၚ်ရောၚ်။ စပ်ကဵုသၞောဝ်အုပ်ဓုပ်ကွာန် ကၠတ်ထဝ်ကၟိန်ဍုၚ်သ္ပဒတန်လဝ် ပြဟ်ဟ်ဏံတုဲ ပရေၚ်စၞောန်ပ္ညုၚ်နူကဵုကဆံၚ်လ္တူ ဟွံစိုပ်ကၠုၚ်ဏီရောၚ် သကိုပ်အုပ်ဓုပ်ပွိုၚ်ဍုၚ်ကျာ်မြဟ် ဟီုရ။

ပ္ဍဲပွိုၚ်ဍုၚ်ကျာ်မြဟ် ရုဲစှ်လဝ် သကိုပ်အုပ်ဓုပ်ကွာန် တုဲဒှ်အာ (၄၄) ဒၞာဲဂှ် မၞိဟ်တြေံ ပါလုပ် (၂၀) တၠတုဲ မၞိဟ်တၟိ ပါလုပ် (၂၄) တၠဂှ် သကိုပ်အုပ်ဓုပ်ကွာန်မၞိဟ်ဗြဴ မိစၠန်ထဝ် ကွာန်ကြေဝ်ဏာ ပါလုပ်မွဲတၠကီုရောၚ် ဂွံတီကေတ်ရ။