ကွဳစက်ဇီု ပ္ဍဲမဟာချာဲ ကောန်မန်ဗွဲမဂၠိုၚ် ဒးဝပ်၊ ချိုတ်

ရာၚ်မြဟ်

 နူတနေံဏံ ပ္ဍဲခရိုၚ်သမုတ်သာဃန် မဟာချာဲဂှ် ကွဳစက်ဇီုတုဲ မၞိဟ်ဗွဲမဂၠိုၚ် ချိုတ် ဒးဝပ်အိုတ်ရ။ ပ္ဍဲဝွံ သၟာကမၠောန် ကောန်မန် ဗွဲမဂၠိုၚ် ပါမံၚ်ရောၚ် ဂွံတီကေတ်ရ။

သမ္ဘာ ညးမစုတိအာမွဲတၠ ဂၠိုက်သ္ၚောံမံၚ် ပ္ဍဲဒၞာဲစွံလဝ်ဇွ ဘာဝါတ်ပျေက် ဍုၚ်မဟ္ၚာဲ (ဗီု-သမဂ္ဂသမာကမၠောန် ရမည)

သအာၚ်နူသၟာကမၠောန် ကောန်မန်တုဲ သၟာကမၠောန် ထဝါဲ၊ သၟာကမၠောန် ဗၟာတံလေဝ် ပါမံၚ်ကီုရောၚ် နူဂကောံ ရီုဗၚ်သၟာကမၠောန် Rak Thai Foundation နာဲလျးမန် ဟီုရ။

 ပ္ဍဲမၞိဟ်ချိုတ်အာဂှ်ကီု မၞိဟ်ဒးလဝ်ဝပ်တံဂှ်ကီု ကောန်မန်ရ ဂၠိုၚ်၊ ဆဂး လၟိုဟ်ဂှ်တှေ် ဟွံတီချိုတ်တ်ပၠိုတ်တ်ဏီပုဟ် သာ်ဝွံ နာဲလျးမန် ဟီုရ။

နူတနေံ ပ္ဍဲဂိတု အေဗရာ ၄ အခိၚ်နူဂယး ၜိုတ် ရ နာဍဳဂှ် ကွဳစက်သၠာစှ်မွဲဖ္ဍိုက် လုပ်ဇီုကွဳစက် ဖ္ဍိုက်သၟာကမၠောန် ၃ ဖ္ဍိုက်ဂှ်ရ အောန်အိုတ် မၞိဟ် ၉ တၠ ချိုတ်အာ ဇဖန်ဂှ် (လွာဲဂှ်) တုဲ သၟာကမၠောန် ၁၀၈ တၠ ပါကၠုၚ် ပ္ဍဲကွဳစက်တံဂှ်လေဝ် ဒးအာဘဲဝပ်အိုတ်ရ။

မၞိဟ်ဒးဝပ်ဂၠိုၚ် ၃၀ တၠတံဂှ် ပတိုန်ဏာလဝ် ရုၚ်ဂဥုဲ သမုတ်သာဃန်၊ ရုၚ်ဂဥုဲ ဇြဳဝေတ်္ၚာဲ ၅ ကဵု ရုၚ်ဂဥုဲမဟာချာဲဂမၠိုၚ်တုဲ ဒးဝဳမံၚ် နဒဒှ် မၞိဟ်ယဲအပ္ဍဲအိုတ်ရ။

 မၞိဟ်ပါကၠုၚ် ပ္ဍဲကွဳစက် သီုပိကွဳစက်ဂှ် ဒးဝပ်ဖအိုတ်ရ၊ လ္ၚဵုဂှ် တဲကဝ် လ္ၚဵုဂှ် ဇိုၚ်ကဝ် လ္ၚဵုပၠန်ဂှ် ရုပ်သာ်လေဝ် ဟတီဟွံဒးရ။ မၞိဟ်ဒးအောန် ထေက်ကဵုဒးဇိၚ် ညိညတံဂှ်တှေ် နူရုၚ်ဂဥုဲ ဍေံကဵုစဴထောံဖအိုတ်ရ။ မၞိဟ်ဒးလဝ်ဂၠိုၚ်ၚ်တံဂှ် ဟွံအောန်ပုဟ်။ ချိုတ်ဟာ ဂျိုၚ်ဟာဂှ် ကေတ်ဟွံဒးဏီ သာ်ဏံ သၟာကမၠောန်မန်မွဲတၠ မစိုပ်မံၚ် ရုၚ်ဂဥုဲ သမုတ်သာဃန်ဂှ် ဟီုရ။

(ဗီု-သမဂ္ဂသမာကမၠောန် ရမည)

မၞိဟ်ချိုတ်အာလဝ်တံဂှ် သွက်ဂွံစၟဳစၟတ်ဂဥုဲ ပတိုန်ဏာရုၚ်ဂဥုဲ ဍုၚ်ၜၚ်ကံက်တေံတုဲ ရ တၠဂှ် နူရုၚ်ဂဥုဲ ကဵုအခေါၚ်စံၚ်ဇွရောၚ်ဂှ် နာဲကောတၠရတ် မဒှ်ဒါရာ်တာ သမဂ္ဂ သၟာကမၠောန် ရာမည ဟီုရ။