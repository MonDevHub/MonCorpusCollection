ပလံၚ်ဗစိုပ်ကပေါတ် တၠဟွံမွဲတအ် ဂှ် နူကဵုကာ Express တအ် ဒေါံဇူထောံယျဂးတုဲ ပရိုၚ်ပတောံမံက်ကၠုၚ်

ကပေါတ်ကညောတ် သွက်ပလံၚ်ဗစိုပ်အရေၚ်ပူဂဵဵုတအ်ကဵုဒှ်၊ ကပေါတ်နာနာသာ်တအ်ကဵုဒှ် ယဝ်ခါရတၠကပေါတ်ဂှ်ဟွံပါအာမွဲသာ် ကပေါတ်တၠဟွံပါအာ အဖဝ်ကာ(Express)တအ်ဂှ် နူကဵုဌာန်ကာExpress (အောၚ်မဂလာကဵု သၠက်ကာအံၚ်သာန်)တအ် ညးတအ်ဒေါံအာရောၚ်ဂးတုဲ postဂှ် ပြးတိတ်ကၠုၚ်မံၚ် အကြာညးသုၚ်စောဲ social media တအ်ရ။ ပရိုၚ်ဏံဂှ် ဒှ်မံၚ်ပရိုၚ် သွက်ဂွံထေၚ်ဗၠေတ်ညးသ္ကအ်ဏောၚ်ဂှ် မိက်ဂွံပတိုန်ထ္ၜးဏာကီုရ။

ပရိုၚ်ဂှ် နူကဵဵုအကံက် Thet Paing Soe ဂှ်မွဲကဆံၚ် ပတိုန်ထ္ၜးလဝ်သာ်ဏံရ။ ဗီုပြၚ်ညးတေံပတိုန်လဝ်ဂှ်တှေ် စပ္တံနူတ္ရဲဏံတုဲ (နူကဵုဂိတ်ကာ အောၚ်မဂလာကဵု ဌာန်သ္လာတ်ကာအံၚ်သာန်တအ် ကပေါတ်တၠဟွံပါတအ်ဂှ် ညးတအ်ဟွံဒုၚ်အာတဲရပုဟ် ဂွံမိၚ်ကေတ်မံၚ်ရ။ ရဲဌာန်သ္ရောဲတအ်ကီု ညးကၠောန်သွံရာန်မံၚ် လ္တူလပှ်ကျာ(Online Shopping)တအ်ကီု သ္ဂောံဒှ်အာ တၚ်ခက်ခုဲအိုတ်ဏောၚ်။ ဒးပတှေ်ရဲပလံၚ်ဗစိုပ်စ Delivery Service တအ်ရဏောၚ် သာ်ဝွံ ပတိုန်ထ္ၜးလဝ် လ္တူ post ညးတေံရ။

ပရိုၚ်ဂှ် နူကဵုဂကောံစၟဳစၟတ်ပရိုၚ် ဒး၊ ဟွံဒး၊ ဒးချပ်ပိုဲတအ် ကလေၚ်စၟဳစၟတ်ရံၚ်တုဲ ဒှ်မံၚ်ပရိုၚ်ပတောံမွဲဂှ် ဗွဲကိုပ်ကၠာ မိက်ဂွံပတိုန်ထ္ၜးဏာကဵုရ။ မုဟိုတ်ရောဟီုတှေ်ပရိုၚ်ဏံပြးတိတ်အာတုဲ ဌာန်ကာExpress နူကဵု (အောၚ်မဂလာအဝေးပြေးကားဂိတ်)တအ် ဒဒှ်ရ ညးတအ်ဆက်ပလံၚ်မံၚ်ကပေါတ်ဏီဂှ် ညးတအ် ကလေၚ်လလောၚ်တြးမံၚ်ညးသ္ကအ်ဂှ် ဂွံတီကေတ်ရ။ တုဲပၠန် နူကဵုဌာန်ကာအာတရဴ Elite Express ကီု ကာအာတရဴ Express တၞဟ်ဟ်တအ်လေဝ် ညးတအ်ဒုၚ်မံၚ်တဲ ပလံၚ်ဗစိုပ်ဒၟံၚ်ဖိုဟ်ဂှ် ညးတအ် ကလေၚ်လလောၚ်တြးလဝ် ပ္ဍဲpageညးတအ်ဂှ် ဂွံဆဵုကေတ်မာန်ရ။ နူကဵုအကံက် Thet Paing Soe လေဝ် postဂှ် ညးတေံကလေၚ်ဖျေံထောံလဝ်ဂှ်လေဝ် ဂွံတီကေတ်ရ။ ဟိုတ်သာ်ဂှ်ရ ပရိုၚ်ဏံဂှ် တၚ်နၚ်ခိုၚ်ၚ်ဂၠိုက်က်လေဝ် ဟွံမွဲ မွဲသာ် ဒှ်မံၚ်ပရိုၚ်ဗၠေတ်တ်မွဲဂှ် ပိုဲဂွံစၟတ်သ္တီလဝ်ရ။

အခိၚ်ကာလလၟုဟ်ဝွံ ပရေၚ်ဍုၚ်ကွာန်လေဝ် ဟွံညိၚ်ဝတ်ဏီကီု၊ ကပေါတ်ကညောတ်တအ်လေဝ် ၚုဟ်မးက္ဍၚ်တိုန်ကၠုၚ်မံၚ်ဂှ်ရ ရဲကၠောန်ဗဒှ်ပရိုၚ်ပတောံတအ်လေဝ် စပ်ကဵုပရိုၚ်ဗီုဗီုဇဏံတုဲ ညံၚ်မၞိဟ်တအ်စိုတ်ဂွံလုပ်စမာန်ဂှ် ပတောံပတန်ဖန်ဇန်ကၠောန်စလေပ်ရ။ ဟိုတ်ဒှ်သာ်ဂှ်ရ ဆဵုတမ်ရိုဟ်ပရိုၚ်မွဲမွဲမ္ဂး လ္ပပတှေ်စှေ်စိုတ်ပြဟ်ဏီညိ။ ဗက်ဂၠာဲစၟဳစၟတ်ရံၚ် ချိုတ်တ်ဗၠိုတ်တ်တုဲမှ ပတှေ်စှေ်စိုတ်ညိဂှ်လေဝ် မိက်ဂွံဗတိုက်ဖ္အောဝ်ဏာကီုရ။