လွဳၜံၚ်စိုတ်ဓာတ် ဗောဓိသတ်

 စိုတ်မိက်ပတုဲဖိုလ်

ကဵုညးလိုက်ရ

လောကတ္ထစရိယ။

 စိုတ်မိက်ပတုဲဖိုလ်

ကဵုဂကူမသ

ဉာတတ္ထစရိယ။

 သွက်ဇကုဒှ်ကျာ်

စိုတ်ဟံၚ်ပြာ်သတ်

ဗုဒ္ဓတ္ထစရိယ။

 ညးစိုတ်ဓာတ်ပြဲ

ပ္ဍဲလိုက်ဏံရ

ကၠောန်ပတုဲဖိုလ်

ကဵုညးလောက။

 ညးစိုတ်ပြဲသၠုၚ်

ဒုၚ်ဒဒိုက်ဂ္စါန်ကဵု

ပတုဲဖိုလ်ကၠောန်ဆက်

သွက်ဂကူမန်ရ။

 သွက်ဇကုလေဝ်ရံၚ်

လွဳၜံၚ်စိုတ်ဓာတ်

လညာတ်ဗောဓိသတ်

ဟိုဲသၟတ်ရာမည။ ။

မနုဃံၚ်သရာဲ

(18.3.2022)