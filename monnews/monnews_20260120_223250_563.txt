ဝးပကဝ် ဟွံထေက်

 နူၜတ်ဂှ် ဖေက်ကြံၚ်

နူကြံၚ်ဂှ် ဖေက်ဍုဟ်

ၚုဟ်မး ရှ်သာခိုဟ်မွဲ

တ္ၚဲလဵုမှ ဂွံတီမာန်ရော ?

 ဖဵုအနာဂတ်ဟီုဂှ်

ဒှ်ဇြဟတ် ပ္ဍဲတ္ၚဲဏံ

တ္ၚဲဏံ ဝးပကဝ်မံၚ်ဖိုဟ်ဏီမ္ဂး

ဗၠးၜးကဵုပိုယ်ဂှ် သ္ၚောဲခြာမံၚ်ဏီ ။

 ဝးပကဝ် ဟွံထေက်

လ္ပဖေက်ဒၞာဲကၠေံ

ပရေံဂှ် ဒှ်ဖဵုဟွံသေၚ်

ခိုဟ်ဟေၚ်ဒှ်ဖဵု ချပ်ကဵုဂွံစိုပ်ညိ ။

ရှ်သာခိုဟ် ပ္ဍဲတ္ၚဲဏံ

ညံၚ်ဟွံဂွံဒှ်အာ သွပ်လ္ပံတ္ၚဲယး

ဌာန်လွဳကွး ညံၚ်ဟွံဂွံဒှ်

ညံၚ်ဂွံဒှ်ဌာန်လွဳက္ဍိုပ်သ္ကိုပ်ဂှ်ဖန် ။

 ဖန်ရံၚ် ဇန်ရံၚ်

ရံၚ်လ္ပကဵုဂၠေံအာ

မှာမွဲလဂါံတုဲမွဲလဂါံပၠန်မ္ဂး

ၚုဟ်မးဂကူပိုယ်

ဆက်တုဲ ဒးလဇုဲအာ ။

အ္စာၝောံ သာသာ