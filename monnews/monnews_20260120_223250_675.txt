ညး ကွဳစက်ကာသကိုပ်ဗျူဟာ ( ဗျူဟာမှူး)မွဲတၠ အဃောလုပ်ကၠုင်ဍုင်သဝ်(ဆော)ဂှ် ဒေသမွဲတၠ ဒုင်ဇီုထောံကဵုကာညးဂးတုဲ စုတ်ပတောံလဝ်ဗဳဒဳယဵုဗၠေတ်တ်

ပ္ဍဲဂိတုနဝ်ဝေမ်ဗာ ၂၀ ဂှ် အကြာညးသုင်စောဲ facebook တအ် ဗဳဒဳယဵုပတောံမွဲပိုဒ် မံက်တိတ်ကၠုင်ရ။

ဗီုပြင်ချူတိုန်လဝ် ပရိုင်ဂှ်တှေ် ကွဳစက်ကာၜါမဂှ် ဒဳဗက်ကၠုင်ကဵုအသိင်တုဲ က္ဍိုပ်ကာၜါမဂှ် ဇီုဒးလဝ်ညးသ္ကအ်ဂှ် ရဲချူပရိုင်ပတောံတအ် ကၠောန်ဖန်ပတောံလဝ် ညံင်ရဴ ကွဳစက်ကာစကိုပ်ဗျူဟာမွဲတၠ အဃောလုပ်ကၠုင်ဒၟံင် ဍုင်သဝ် ဂှ် ညးဒေသမွဲတၠ ဒုင်ဗဇီုထောံကဵုကားညးတုဲ ပ္ဍဲအခိင်ဇီုဒးညးသ္ကအ်ဂှ် သီုကဵုစကိုပ်ဗျူဟာဂှ်တှေ် မၞိဟ်ချိုတ်အာပန်တၠ ဂးတုဲ ထမံက်ထ္ၜးလဝ်ရ။

ပရောပရာဒဒှ်ဏံဂှ်တှေ် နူတမ်ဂှ် ဒှ်လဝ်ပ္ဍဲကၟိန်ဍုင်ဗၟာဟွံသေၚ်ရ။ ပရိုင်ဗဳဒဳယဵု ဏံဂှ် နူတမ်မူလဂှ်တှေ် ဂိတု october၊ စၟတ်တ်ရဲ ၁၈ ဂှ် ဒှ်မံၚ်ဗဳဒဳယဵု အဃောကာဇီုလဝ် ပ္ဍဲကၟိန်ဍုင်အိန္ဒိယ၊ တွဵုရးဍုင်ဗဳယာ(ဘီယာ) တေံဟေင်ရ။ ပရိုင်ဗဳဒဳယဵုဏံဂှ် ဒှ်မံင်ပရိုင်ဗဳဒဳယဵုပတောံမွဲတုဲ နူကဵုဌာနပရိုင်ဒး၊ ဟွံဒးပိုဲတအ် စၟဳစၟတ်လဝ်သာ်ဏံကီုရ။ တုဲပၠန် နူကဵုဌာနပရိုင် (တွေးပြီးမှယုံ) တအ်လေဝ် ထမံက်ထ္ၜးလဝ်နွံရ။

Video Link

နူတမ်မူလ သုင်စောဲ၊ ကေတ်လဝ်ဗီုရုပ်၊ ဗဳဒဳယဵုနူကဵုဌာနပရိုင်မွဲမွဲတုဲ တြးပတိတ်ဒၟံင် ဗီုဗီုတံဏံ တအ်ဂှ် ဂွံဆဵုကေတ်မံင် လ္တူမုက်လိက်social mediaတအ် ဗွဲမဂၠိုင်ရ။ ဟိုတ်ဒှ်သာ်ဂှ်ရ ဆဵုတမ်ရိုဟ်ဗဳဒဳယဵုပရိုင်မွဲမွဲမ္ဂး ယဝ်ရဒှ်မံင်သံသယကဵု ဗဳဒဳယဵုပရိုင်ဂှ်တှေ် ဗက်ဂၠိုက်ဂၠာဲကျောဝ်ရံင်ဌာနပရိုင်လုပ်ကဵုသၞောဝ်တအ်ကၠာတုဲမှ ပေတှ်စှေ်စိုတ်ညိဂှ် မိက်ဂွံပတိုက်ဖၟောဝ်ဏာကီုရ။