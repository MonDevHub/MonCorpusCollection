ချေဝ်ရီထိတ် ဒးဒုင်ရပ်စုတ်ထံၚ် ပွိုင်(၆)သၞာံဂးတုဲ ပရိုင်ပတောံမံင်တိုန်

ညးမင်မွဲ အန္တရာယ် ဒဝ်အံင်သာန်သုကျဳမွဲတၠ မၞုံယၟုချေဝ်ရီထိတ် ဝွံ ဒးဒုၚ်ရပ်စုတ်ထံင် ပွိုင်(၆)သၞာံဂးတုဲ ပရိုင်ပတောံတအ် ပြးတိတ်ကၠုင်မံင် လ္တူSocial Media ရ။ ပရိုင်ဂှ်ဒဒှ်ရ ပရိုၚ်ပတောံမွဲဂှ် နူကဵုဂကောံစၟဳစၟတ်ပရိုင်ဒး၊ ဟွံဒးပိုဲတအ်လေဝ်စၟဳစၟတ်လဝ်နွံကီုရ။

ပရိုၚ်ဂှ်ကလေၚ်စၟဳစၟတ်ရံၚ်တုဲ သၟာပရိုၚ် CAN နူကၟိန်ဍုၚ်စၚ်ကာပူမွဲတၠဂှ် ပ္ဍဲဂိတုနဝ်ဝေမ်ဗာ စၟတ်တ္ရဲ(၂၀)ဂှ် လ္တူအကံက်Tweetညးဂှ် ညးချူပတိုန်လဝ် ချယ်ရီထက်ဝွံ ဟိုတ်နူကဵု ဖံက်ဒးသၞောဝ်ဗၠာဲသၟိၚ်တုဲ ဒးဒုၚ်ထပ်ဂဗုတ်ိိိ      လဝ်တုဲ ဒးဒုၚ်စုတ်ထံၚ်(၆)သၞာံမာန်မံၚ်ဏောၚ် ဂးတုဲ ကၠာဲလဝ်ဒးဘာသာသာဗၠေတ်တ်ညးသ္ကအ်တုဲ နူဂှ်မွဲကဆံၚ် ပရိုၚ်ပတောံမံက်တိတ်ကၠုၚ်ရ။ တုဲပၠန် ပရိုၚ်ဂှ် နုဌာနပရိုၚ် လုပ်ကဵုသၞောဝ်တအ်လေဝ် ဟွံဂွံထမံက်ထ္ၜးလဝ်ဏီရ။ တုဲပၠန် ဂဗုတ်ညးဂှ် စၟဳစၟတ်မံၚ်ဟွံတုဲဒှ်ဏီရ။

ရဲပတိုန်ပါဲပရအ်ဒၟံၚ် ပရိုၚ်ပတောံဏံဂှ် ဒုၚ်လဝ်ယၟုမဳဒဳယာမွဲတုဲ လ္တူpageညးတအ်ဂှ် ပတိုန်ဒၟံၚ် ပရူလဟိၚ်စိုတ်တအ်၊ ပရူညံၚ်မၞိဟ်တအ် စိုတ်ဂွံလုပ်စကဵုpageညးတအ်မာန်ကီု နှောရဴချူပတိုန်မံၚ်ဂှ် ဂွံဆဵုကေတ်ရ။ တုဲပၠန် ရံၚ်ကေတ်pageဇဂှ်တှေ် ဒှ်မံၚ်ညးဗက်ဂၠာဲသြန် လ္တူFacebookတအ်တုဲ ဒှ်မံၚ်Instant Article postတအ်ဟေၚ်ရ။

ဟိုတ်ဒှ်သာ်ဂှ်ရ ပုရိသာဒ်ညးမဗှ်မံၚ်ပရိုၚ်တအ်လေဝ် ဆဵုတမ်ရိုဟ်ပရိုၚ်မွဲမွဲမ္ဂး ကၠာဟွံဂွံပတှေ်စှေ်စိုတ်ဏီဂှ် ဗက်ဗှ်ဂၠိုက်ဂၠာဲရံၚ်ချိုတ်တ်ပၠိုက်က်ကၠာညိ။ ပရိုၚ်ဂှ်ကၠုၚ်နူကဵု pageဌာနပရိုၚ် လုပ်ကဵုသၞောဝ်ရဟာ၊ pageဂၠာဲသြန် ပတိတ်ဆီညးဍုၚ်ကွာန်တအ်ရဟာဂှ် ပါဲပါ်တုဲ ချုပ်ကဵုအးတုဲမှ ပတှေ်စှေ်စိုတ်ညိဂှ် မိက်ဂွံဗတိုက်ဖၟောဝ်ဏာရ။