သွက်ဂွံတိုန်အာကောံဓရီုအာဇြဳယာန်ဂှ် ကော်ဘိက်လဝ်ဒံက်တာ ဇြေန်တဳတာမိုင် (မောင်) ဂးတုဲ ပရိုင်ကောလဟာလမံက်ကၠုင်

ညးက္ဍိုက်ပ် ရုင်ဂဥုဲမေဝ်ဒဝ်(Mae Tao Clini) ဒံက်တာဇြေန်တဳတာမိုၚ် ဂှ် နူကဵုဂကောံအာဇြဳယာန်တအ် သွက်ဂွံတိုန်အာ ကောံဓရီုအာဇြဳယာန်ဂှ် ကော်ဘိက်လဝ်ဂးတုဲ ပရိုင်ကောလဟာလ မံက်ပြးတိတ်ကၠုင်နူလ္တူမုက်လိက် Facebookရ။

ပရိုင်ဏံဂှ် ဒးဒှ်ရပရိုၚ်ဟွံဍာံ၊ ပရိုင်ပတောံမွဲဂှ် နူကဵုအကံက် မေဝ်ဒဝ်(Mae Tao Cliniဂှ် လ္တူမုက်လိက်Facebook Pageညးတအ် ကလေင်သောင်ကလးလဝ်နွံရ။ ဆဂှ်သၟးဟွံသေင် နူကဵုKaren Information Center-KICဂှ်မွဲကဆံၚ် ကလေၚ်ဆက်စၠောံ သၟာန်လဝ်ဒံက်တာဇြေန်သီယာမိုၚ်ဂှ်တှ်ေ ပရေၚ်ဒဒှ်ရ နူကဵုဂကောံ အာသဳယာန် တအ်ကော်ဘိက်လဝ်ဂှ် မုလေဝ်ညးဟွံတီ မွဲသာ်ရ။

ဒံက်တာဇြေန်သီယာမိုၚ် ညးဂးလဝ်ဂှ်တှ်ေ ပရေၚ်ပရူဏံဂှ် မုလေဝ်အဲဟွံတီပုဟ်၊ ဨဗီုဇဂှ်ရ သၟာန်ကၠုၚ်ဒၟံၚ် သာ်ဝွံ Karen Information Center-KIC တအ်သၟာန်လဝ်ညးသာ်ဂှ်ရ။

ပုရိသာတ်ညးမဗှ်မံၚ် လိက်ပရိုၚ်ဂမၠိုၚ်တအ်လေဝ် ဆဵုတၚ်နၚ်ပရိုၚ်မွဲမွဲမ္ဂး လ္ပေဇှ်စိုတ်ပြဟ်ဏီ၊ ကၠာဟွံဂွံတီချိုတ်ပၠိုက်ဏီကီု၊ ဒှ်ဒၟံၚ်သံသယကဵုပရိုၚ်ဂှ်ဏောၚ်တှေ် လ္ပပေတှ်၊ ပါဲပရအ်ကဵုညးတၞဟ်ဏီညိ။ ဗက်ဗဵုစမ်ရံၚ် နူကဵုဌာနပရိုၚ် နွံကဵုသၞောဝ်တအ်တုဲ တီစဳကၠးတုဲမှ ပါဲပရအ်၊ ပေတှ်အိုတ်ညိ။ ပိုဲတအ်လေဝ် ဒးစွံသတ္တိကဵုပရိုၚ်ပ္တောံ ဗွဲမဇြိုဟ်နက်ထေက်ရ။ စဳစောန်လ္တူပရိုၚ်ဂှ် ဒှ်အထံက်အပက် သွက်ဂွံဒတုဲဖဵုသွက်ဘဝပိုဲတအ်ရ။