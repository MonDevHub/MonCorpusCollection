ကျာ်ဇၞော်အ္စာ (ဝစီပိတ်) နူကဵုဍုၚ်(ကျိုၚ်းတုံ)ဂှ် ဒးဒုၚ်ဂစိုတ်တုဲ ပလံၚ် ဗစိုပ်ဏာပ္ဍဲကဵု ရုၚ်ဂဥုဲ (မၚ်္ဂလာဒုံ) နွံဒၟံၚ်ရောၚ်ဂှ် ပရိုၚ်ပ္တောံ

ပ္ဍဲကဵုဂိတု မေ စၟတ်တ္ၚဲ ၂၈ ဂှ် ပရူပရာဆေၚ်စပ်ကဵု ကျာ်ဇၞော်အ္စာ (ဝစီပိတ်) ဂှ် အကြာဍုၚ်(ကျိုၚ်းတုံ) ကဵု ဍုၚ် (တာချီလိတ်) ဂှ် ဒးဒုၚ်ဂစိုတ်လဝ်နွံဒၟံၚ်ရောၚ် ပရိုၚ်တိတ်ဒၟံၚ်သာ်ဏံဂှ် ဒှ်ပရိုၚ်ပ္တောံမွဲရောၚ်ကီု၊ ကျာ်ဇၞော်အ္စာဝွံ နူစတ္ၚဲက္တဵုဒှ်မၞိဟ်တုဲဂှ် ဒၞဲါလဵုဟွံအာမွဲသာ် ပၟဝ်ဒၟံၚ်ဓဝ် ပ္ဍဲကဵုဘာတိုက်ဂှ်ရောၚ် ကပ္ပိယမွဲတၠ ဟီုဂးသ္ပဒတန်လဝ်ကဵု ဌာန်ပရိုၚ် (တာချီလိတ်) နွံဒၟံၚ်ရောၚ်။

 ကျာ်ဇၞော်အ္စာ နွံမံၚ်ပ္ဍဲကဵု (ကျိုၚ်းတုံ)ဂှ်ရ၊ ညးပၟဝ်မံၚ်ဓဝ်၊ နွံပ္ဍဲကဵုဘာရ အလဵုဟွံအာကၠုၚ်ပုဟ်၊ ပ္ဍဲကဵုတ္ၚဲအဒိုက်မွဲတ္ၚဲရ တိတ်စမ္ၚးလေပ်၊ အခိၚ်သှ်ေမံၚ်ဂှ်တှ်ေ ပၟဝ်မံၚ်ဓဝ်သၟးရ ကပ္ပိယမွဲတၠ ဟီုဂးသ္ပဒတန်လဝ်ကဵု ဌာန်ပရိုၚ် (တာချီလိတ်) ပ္ဍဲကဵုစၟတ်တ္ၚဲ ၂၈ ဂိတုမေတေံရ။

ပ္ဍဲကဵုဍုၚ်(ကျိုၚ်းတုံ) ဘာတိုက်ဂြိပ်ကုန်သဳလဓမ္မ ပဓာနနာယက ကျာ်ဇၞော်အ္စာ ဘဒ္ဒန္တကောဝိဒဂှ် ပ္ဍဲကဵုပွိုၚ်ဘာတိုက်ဂှ်ဟေၚ် လုပ်သဳ ကၟဝ်ဒၟံၚ်ဓဝ်တုဲ ဒၞဲါလဵုမွဲလဵု ဟွံက္ညအာကဵု မ္ၚးဂအာၚ်ဘာလေဝ် ဟွံတိတ်ရောၚ် ဂွံတီကေတ်လဝ်ရ။

ကျာ်ဇၞော်အ္စာဏံဝွံ ရန်တၟံသွက်ဂွံကဵုဒါန်ပ္ဍဲကဵုဂိတုပသာ်ပေၚ် မဗ္တံကဵု သ္ၚာမွဲစောံ၊ ပၞာၚ်မွဲဓုပ်ကဵု မခ္တောန်မွဲဇုက် ကုကျာ်ဇၞော်အ္စာ (မိုၚ်းဖုန်း) အာကဵုလဝ်ဒါန် ပ္ဍဲကဵုအကြာဏအ်ရရောၚ် ဂွံတီကေတ်လဝ်ရ။

လ္တူမုက်လိက်လပှ်ကျာတအ် မပြးတိတ်ဒၟံၚ်တအ်ဂှ် ဒဒှ်ရ ကျာ်ဇၞော်အ္စာ(ဝစီပိတ်) ဒဒုၚ်ဖျုၚ်လဝ်ဂျိတုဲ ဒးပၠံၚ်ဏာ ရုၚ်ဂဥုဲ မၚ်္ဂလာဒုံကီု၊ အကြာဂၠံၚ်(ကျိုၚ်းတုံ) ကဵု (တာချီလိတ်) ဂှ် ဒးဒုၚ်ဂစိုတ်လဝ်ရောၚ် ပ္ဍဲကဵုဂိတုမေ စၟတ်တ္ၚဲ ၂၈ဂှ် ပရိုၚ်ပြးတိတ်ဒၟံၚ်တအ်ဂှ် ပရိုၚ်ပ္တောံမွဲရောၚ် ဂွံတီကေတ်လဝ်ရ။

Reference>>

Tachileik News Agency