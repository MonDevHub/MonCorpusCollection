လလောၚ်တြးလဝ် သွက်ဂွံပ္တိတ် သြန်တၞးၜါဠက်ဒ္ကေဝ်တၟိဂှ် ပရိုၚ်ပ္တောံ

ပ္ဍဲကဵုဂိတုအေပရဴ စၟတ်တ္ၚဲ ၂၉ အခိၚ်ၜိုတ်သဝ်တ္ၚဲဂှ် ဟိုတ်နူကဵု အလဵုအသဳပၞာန်တအ် ထိၚ်လဝ်အဝဵုတအ်တုဲ တိုက်သြန် ဗဟဵု ဗွဲမဂၠိုၚ်တအ် သြန်ပိုတ်သ္ကုတ်ဒၟံၚ်ဂှ်ရ သွက်ဂွံပ္တိတ် သြန်တၞးၜါလက်ဒ္ကေဝ်တၟိဂှ် နကဵုယၟု ဌာန်ပရိုၚ် မြဝတီ ဂးတုဲ လလောၚ်တြးလဝ် မပြးတိတ်ဒၟံၚ်လ္တူလာၚ် (facebook) ဂှ် ပရိုၚ်ပ္တောံရောၚ် တီကေတ်လဝ်ရ။

ဆေၚ်စပ်ကဵုပရိုၚ်ဝွံတုဲ နူကဵုဌာန်ပရိုၚ် တွေးပြီးမှယုံ လ္ၚတ်ဂၠိုက်ဂၠဲါလဝ်ဂှ် မိက်ဂွံပတိုန်ထ္ၜးကဵု ပရိသာတ်ပိုယ်တအ်ရ။ နကဵု Logo မြဝတီ ပါ လလောၚ်တြးလဝ်ပရိုၚ်တအ်ဂှ် ဗီုရုပ်ဂှ်ဝွံ ဒှ်ဒၟံၚ်ဗီုရုပ် ကလေၚ်ကၠောန်ပဠေဝ်လဝ်တုဲ တၚ်နၚ်ပရိုၚ်ဇေတ်တ် နူကဵုဌာန်ပရိုၚ်မြဝတီ ဂှ်လေဝ် သွက်ဂွံပ္တိတ်သြန်တၞး ၜါဠက်ဒ္ကေဝ်တၟိဂှ် လလောၚ်တြးလဝ် ဟွံဆဵုဏီရောၚ် ဂွံတီကေဝ်ရ။

ပဲါနူကဵုဌာန်ပရိုၚ်ဂှ်ပၠန်မ္ဂး ဌာန်ပရိုၚ်လုပ်သၞောဝ်ဇၞော်ဇၞော်တအ်လေဝ် ဆေၚ်စပ်ကဵုပရူတအ်ဝွံ ချူပတိုန်လဝ် ဟွံမွဲရောၚ် ဂွံတီကေတ်လဝ်ကီုရ။

အခိၚ်ကာလလၟုဟ်ဝွံ သ္ပဟိုတ်နူကဵုကောန်ဍုၚ်ကောန်ကွာန်တအ် ဒစဵုဒစး ဒၟံၚ်အလဵုအသဳကံၚ်သဳပၞာန် ဂှ်ရ တၚ်နၚ်ပရိုၚ်ဗွဲမဂၠိုၚ်တအ်ဂှ် ဇၟာပ်အခိၚ်ပြံၚ်သၠာဲစလေပ်ရ။ ဟိုတ်ဒှ်သာ်ဂှ် ပရိုၚ်ဝွံ ဒှ်ပရိုၚ်ပ္တောံမွဲရောၚ် မိက်ဂွံပတိုန်ထ္ၜးဏာကဵုရ။

ပရိသာတ်ဗှ်လ္ၚတ်ဒၟံၚ်ပရိုၚ်တအ်ဝွံ ဗီုရုပ်ဗီုတအ်ဏံတအ်ဂှ် ဆဵုညာတ်ဒးမ္ဂး ဆေၚ်စပ်ကဵုပရိုၚ်တအ်ဂှ် သွက်ဂွံပတှ်ေစှ်ေစိုတ်မာန်ဂှ် လ္ၚတ်ဂၠိုက်ဂၠဲါ သ္ပဒတိုန် ပ္ဍဲကဵုဌာန်လုပ်သၞောဝ်တအ်ညိဂှ် မိက်ဂွံဗတိုက်ဖအောဝ်ဏာရ။