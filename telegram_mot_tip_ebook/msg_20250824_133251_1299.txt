Empathy ဇာရံၚ်ကဵုဇကု မံၚ်ပ္ဍဲလောက ဂွံပံၚ်ဖက်ကဵုညးဂမၠိုၚ် ခိုဟ်ခိုဟ်မာန် ဓရ်ဌာရံၚ်ကဵုဇကုဏအ် နွံဂှ် ဒးနွံဏောၚ်။
ဓရ်ဇာရံၚ်ကဵုဇကုဏအ် ဟွံမွဲမ္ဂး ဂွံပံၚ်ဖက်ညးသကအ် ဟွံလောဲ။
ဂွံလေဝ် ဟွံတန်လအ်လအ်ရ။
ဓရ်ဇာရံၚ်ကဵုဇကုဏအ် ဂွံနွံဂှ် Understand - ပိုဲဒးတီ ပိုဲဒးကၠိုဟ်စိုတ်- your team s emotions - တၚ်ဒုၚ်စသိုၚ် မၞိဟ်ဂကောံဇကု၊
မၞိဟ်ကရောမ်ဇကုတအ်ဂှ်ရောၚ်။
တၚ်ဒုၚ်စသိုၚ်ဇကုရ ဇကုတီ၊
ဟွံတော်လပါ် တၚ်ဒုၚ်စသိုၚ်ညးသအာၚ်မ္ဂးဂှ် ဓရ်ဇာရံၚ်ကဵုဇကု ဟွံမွဲရ။
perspectives - လညာတ်ညးသအာၚ် ၊
တၚ်ဆဵုဂဗညးသအာၚ် ပိုဲဒးတီ ဒးကၠိုဟ်စိုတ်မာန်ရောၚ်။
လညာတ်အဲရဒး လညာတ်ညးဗၠေတ် ဒုၚ်ကေတ်မံၚ်ဗီုဏအ်မ္ဂးလေဝ် ဓရ်ဇာရံၚ်ကဵုဇကု ဟွံမွဲရ။
အရာရာဂၠံၚ် ရံၚ်ဇုက်ပၞောန်ဇကုမွဲဓဝ်ရ၊
ပၞောန်ညးတၞဟ် ဟွံတပ်၊
ဇုက်ညးတၞဟ်ဟွံဒး ဟွံဂွံရ။
တၚ်ဒုၚ်စသိုၚ်/ လညာတ် ဂကောံဇကုကီု ညးကရောမ်ဇကုကီု ကၠိုဟ်ကဵုစိုတ်ညိ။
စွံကဵုၚုဟ်မးညိ။
သ္ပကဵုသမ္တီညိ။
emapathy ဟီုဂှ် ဗီုညးသအာၚ်ညာတ်ဂှ် ညာတ်စမ်ရံၚ်ညိ၊
ဗီုညးသအာၚ်မိၚ်ဂှ် မိၚ်စမ်ရံၚ်ညိ၊
ဗီုညးသအာၚ် ဒးဒုၚ်စသိုၚ်ဂှ် ဒုၚ်စသိုၚ်စမ်ရံၚ်ညိ။
ဗီုညးညာတ် ဇကုညာတ်ကဵုမာန်ဏောၚ် ဗီုညးမိၚ် ဇကုကလၚ်လေပ် မိၚ်လေပ်ကီုဏောၚ် ဗီုညးဒးဒုၚ်စသိုၚ်ဂှ် ဇကုဗက်ဒုၚ်စသိုၚ်စၞးညး လေပ်ကီုဏောၚ်မ္ဂး ပ္ဍဲဇကု ဓရ်ဇာရံၚ် နွံရ။
ဓရ်ဇာရံၚ်ဏအ် နွံကၠုၚ်မ္ဂး မုက်မတ်ဇကု ယးတၟးကၠုၚ်ဏောၚ် လအီဇကုလေဝ် ကျေဝ်ကၠုၚ်ဏောၚ် ဗီုအာ ဗီုကၠုၚ် ဗီုဇကုရေၚ်တၠုၚ်လေဝ် လယျောဝ်ကၠုၚ် သွက်ညးဂမၠိုၚ်ရောၚ်။
ဂၠံၚ်ဇကုအာ အလဵုလဵု သာယာကၠုၚ်ရောၚ် လဟီုဇကု ညးကလၚ်ကၠုၚ်ရောၚ် အတိုၚ်တွာ်ဇကု ညးဂမၠိုၚ် ဗက်ကွာ်ကၠုၚ်ရောၚ်။
ဓရ်ဇာရံၚ်နွံမ္ဂး အရာရာအံၚ်ဇၞးမာန်ရောၚ်။
ဓရ်ဇာရံၚ် ကဵုဂွံနွံညိအဴ။
တၠဂုဏ်ဇဝန (ခဠာတ်) ၁၅-၁-၂၀၂၅