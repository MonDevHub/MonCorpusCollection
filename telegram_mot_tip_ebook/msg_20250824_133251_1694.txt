မိက်ဂွံဇၞော်မောဝ် တၞောဝ်စိုတ်ကဵုခိုဟ် (EQ- ကဵုခိုဟ်ဂး) မၞိဟ်တၞောဝ်စိုတ်ခိုဟ်တအ် မၞိဟ်ဗီုလဵုရောဂှ် ပတိုန်ထ္ၜးကဵုရောၚ်။
ဂွံတီကေတ် ဗီုပြၚ်မၞိဟ်တၞောဝ်စိုတ်ခိုဟ်တအ်တုဲ ဍိုက်ပေၚ်ဒၟံၚ်ရမ္ဂး ဆက်မၚ်မွဲအာညိ။
ဟွံဍိုက်ပေၚ်နွံမ္ဂး ဗပေၚ်ဗက်ညိ။
မၞိဟ်တၞောဝ်စိုတ်ခိုဟ်တအ်ဂှ် နွံကဵုစိုတ် ညာတ်လပါ်ခိုဟ် လၟိုန်ရောၚ်။
(က) မုကမၠောန် ကၠောန်ကၠောန် ကၠောန်ကဵုခိုဟ်ခိုဟ်လၟိုန်ရောၚ်။
ကမၠောန်ဒးစိုတ်ကဵုဒှ် ၊
ကမၠောန်ဟွံဒးစိုတ်ကဵုဒှ် ကၠောန်ကဵုခိုဟ်ခိုဟ်လၟိုန်ရောၚ်။
ပဲါဟွံဗၠးသက်သက်ရ ဒးကၠောန်ဒၟံၚ် ဗီုဏအ် ၛလအ်ဟွံစွံစိုတ်ရ။
(ခ) ကာလဆဵုဂဗကဵုတၚ်အခက်အခုဲလေဝ် ဟွံကရဳကရောတ်ဒၟံၚ်ပုဟ်။
ဟွံဟီုဒုဟ်ပုဟ်။
(ဂ) ညာတ်ပြဒ္ဒညာမ္ဂး လက်ကရဴပြဒ္ဒညာဏအ် မုအခေါၚ်ခိုဟ်နွံရော ဂၠာဲလေပ် ၊
ကေတ်လေပ်ရ။
တၞောဝ်စိုတ်မိက်ဂွံခိုဟ်မ္ဂး ပ္ဍဲပွဳပွူဇကုဂှ် မၞိဟ်တၞောဝ်စိုတ်ခိုဟ်ခိုဟ်ရ ကဵုပူဗိုၚ်လဝ်ညိ။
မၞိဟ်တၞောဝ်ဟွံခိုဟ်တအ်ဂှ် ပဲါပတိတ်ထောံညိ။
မၞိဟ်တၞောဝ်စိုတ်ဟွံခိုဟ်ဂှ် ဣလဵုရော ကရဳကရောတ်ဒၟံၚ်လၟိုန်တအ်ဂှ် ၊
ဟီုဒၟံၚ်ဒုဟ်တွဵုတအ်ဂှ် ၊
ဟီုဒၟံၚ်လပါ်ပရေအ်တွဵုတအ်ဂှ် ၊
မၞိဟ်ဟွံမၚ်မွဲပါၚ်တအ်ဂှ်၊
ဗက်ဟီုဒၟံၚ်အရေဝ်ညးတၞဟ်ဟွံဒးစိုတ်တအ်ဂှ် ပဲါကဵုသ္ၚောဲညိ။
မၞိဟ်ဟီုကဵုဇကု ခိုဟ်တအ်ဂှ်ရ ပံၚ်ဖက်ညိ။
ဆဂး မၞိဟ် သွက်ဂွံနွံတေဟ်ခိုဟ်၊
သွက်ဂွံဟွံမွဲတေဟ် ထကိုဟ် တအ်ဂှ် ဟွံသေၚ်ရ။
မၞိဟ်ကဵုတသိုခ်စိုတ်ကဵုဇကုရ ပံၚ်ညိ။
မၞိဟ်ဟီုကဵု ညံၚ်စိုတ်ဓာတ် ဂွံတိုန်တအ်ဂှ်ရ ပံၚ်ညိ။
ဆဵုမၞိဟ်ဂှ်မ္ဂး ဇကု စိုတ်ဂွံမိပ်မြဟ်ဏောၚ် အေ ကဵုမၞိဟ်တအ် ကဵုပူဗိုၚ်လဝ်ဇကုညိ။
တၞောဝ်စိုတ်မိက်ဂွံခိုဟ်မ္ဂး စိုတ်ဒးခိုဟ်ရောၚ် ဆဂး စိုတ်လောဲဟွံဂွံပုဟ်။
ညှာစိုတ်လောဲဟွံဂွံရ။
ညှာစိုတ်တုဲ ဒးကၠောန်အာ ၊
ညှာစိုတ်တုဲ ဒးဗက်အာ ဗီုဏအ် ဒှ်ဟွံထေက်ရ။
တၞောဝ်စိုတ်မိက်ဂွံခိုဟ်မ္ဂး ဂလာန်မ္ဂး ညှာစိုတ် ကၠဟ်ပတိတ်နူဘ၀ဇကုညိ။
ထေက်ကဵုဒးဟီုမ္ဂး ဒးဂံၚ်ဟီုရောၚ်။
ညးလ္ၚဵုဂှ် လတူလညှာဇကုဂှ် ကေတ်ဏာအခေါၚ်အရာခိုဟ်လေပ်မံၚ်ရောၚ်။
No ညံၚ်ဂွံဟီုလေပ် ဂစာန်ညိ။
ပကေၚ်ညိ။
ကမၠောန်ဇကုဟွံဒးစိုတ်၊
ကမၠောန်ဇကု ကၠောန်ဟွံမာန်၊
ကမၠောန်ဗၠေတ်ဗၠေတ်ရောၚ် ဇကုစေဟ်လဝ်စိုတ်တအ်ဂှ် ကၠောန်ဟွံမာန်ပုဟ် ဒးဂံၚ်ဟီုရောၚ်။
ဆဂး ညံၚ်ဂွံယေန်သၞာၚ် ဒးဟီုလေပ်ရောၚ်။
မၞိဟ်တၞောဝ်ခိုဟ်တအ်ဂှ် တ္ၚဲဏအ်ဂှ် ဒှ်တ္ၚဲနွံကဵုၚုဟ်မး ၊
တ္ၚဲခိုဟ်သွက်အဲ ၊
တ္ၚဲပြဲသွက်အဲ ဗီုဏအ် စၟတ်လဝ်ပ္ဍဲစိုတ်လၟိုန်ရ။
ဟွံလဟိၚ်ဒၟံၚ်ပ္ဍဲအတိက်ပုဟ်၊
မွဲအခိၚ်တေံ အဲမၞိဟ်ဗီုလဵု၊
ဗီုလဵုလောဲသိုက် ၊
ဗီုလဵုနွံကဵုဂုဏ်စရာဲ ၊
ဗီုလဵုအံၚ်ဇၞးကၠုၚ် ဂးတုဲ လဟိၚ်ဒၟံၚ် ပ္ဍဲအတိက်တေံအိုတ်ရ။
အတိက်ဟီုဂှ် နူကဏေအ်တေံ နူဗတမ်ဏအ် တုဲအာယျရောၚ်၊
ကလေၚ်ကေတ်လေဝ် ဟွံဂွံရ၊
ကလေၚ်ဆုတ်လေဝ် ဟွံဂွံရ။
ခိုဟ်အိုတ်ဂှ် တ္ၚဲဏအ်ရ။
တ္ၚဲဏအ် ၚုဟ်မး ပတောံၜတ်ဟွံမာန်ရ။
အတိက်ပခန်လ္ၚတ် ပစ္စုပ္ပန်ဂိုတ်ပလေဝ်မှ အနာဂတ်ဂွံကျေ၀်မာန်ရောၚ်။
စိုတ်ဂိလဝ် ၊
ဂိုဟ်ကဟောမ်လဝ် နွံမ္ဂး ကၠဟ်လဝ်ပ္ဍဲအတိက်တုဲတေံရ။
လ္ပယိုက်နၚ်ဒၟံၚ်ရ။
မၞိဟ်တၞောဝ်ခိုဟ်ခိုဟ်တအ်ဂှ် ဘဝမ္ဂးဂှ် ဒှ်အရာသွက်မိပ်မြဟ် ၊
သွက်ဂွံကတ်လ္ၚတ် ၊
သွက်ဂွံဂိုၚ်သမ္တီခိုဟ်မွဲရောၚ်ဂှ် စၟတ်လဝ်အိုတ်ရ။
ညးလ္ၚဵုတအ်ဟီု ဘ၀မ္ဂး ပေဲါဗတိုက်ရ ဂး။
မၞိဟ်တၞောဝ်စိုတ်ခိုဟ်ခိုဟ်တအ်ဂှ် ဘ၀မ္ဂး ပေဲါဗတိုက်ရောၚ်ဂှ် ၛလအ် ဟွံစၟတ်လဝ်ရ။
ဘ၀မ္ဂး ပေဲါဗတိုက်ရောၚ် ယဝ်စၟတ်လဝ်မ္ဂး ရိုဟ်တ္ၚဲ မၞးဒးတိတ်ဒၟံၚ်ပၞာန် ဒးစဳရေၚ်ဒၟံၚ်ပၞာန် ဒးဗတိုက်ဒၟံၚ်ရောၚ်။
ၛလအ်လေဝ် အံၚ်ဇၞးဟွံသေၚ်ရ။
ညးလ္ၚဵုပၠန် ဘ၀မ္ဂးဂှ် သွက်ဒးအောန်စိုတ်ရ ဂးပၠန်ရ။
ဣဏအ်လေဝ် မၞိဟ်တၞောဝ်ခိုဟ်မွဲ ဟွံသေၚ်ပၠန်ရ။
မၞိဟ်တၞောဝ်ခိုဟ်တအ်ဂှ် ဘ၀မ္ဂး သွက်မိပ်မြဟ်ခိုဟ် ၊
သွက်ဂွံကတ်လ္ၚတ်ခိုဟ် ၊
သွက်ဂွံကေတ်ခန်လ္ၚတ်ခိုဟ်မွဲရောၚ် စၟတ်လဝ်အိုတ်ရ။
မံၚ်မိပ်မိပ်အိုတ်ရ။
ညံၚ်ဂွံမိပ် မံၚ်အိုတ်ရ။
ဇကုလေဝ် မံၚ်မိပ်မိပ်ရ။