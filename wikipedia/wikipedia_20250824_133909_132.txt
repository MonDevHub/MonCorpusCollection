ကျာ်စေတဳဒဵုထဝ်ဝွံ မၞုံတၞုၚ်ကွာန်ပါၚ်ယၚ်ဒိန် တွဵုရးဍုၚ်မန် လ္တူက္ဍုဟ်ဒဵုထဝ်လပါ်ဒိုဟ်ပလိုတ်ကွာန်ပါၚ်ယၚ်ဒိန်မဒှ်ရ၊
လၟုဟ်ကော်(ပွိုၚ်ဍုၚ်ခေါဇာ)။
ဒၞာဲဒဵုမဒက်ပတိုန်လဝ်ကျာစေတဳဝွံ မၞုံယၟု(ဒဵုထဝ်)ဝွံတုဲ ကျာ်ဒဵုထဝ်ဟေၚ်ကော်ခဴတဴရ။
ကျာ်စေတဳဝွံ နွံတၞုၚ်ကွာန်လပါ်ဒိုဟ်ပလိုတ်လ္တူက္ဍုဟ်ဒဵုထဝ်မဒှ်ရ၊
ယဝ်မဒၟံၚ်လ္တူကျာ်စေတဳဂှ်မ္ဂး လပါ်ပလိုတ်ဂွံဆဵုကေတ်တ္ကံကၠဵု တ္ကံဇၞော်ကေုာံၜဳမှာသၟိတ်ဇၞော် ကော်စၜဳရေဝ်မဒှ်ရ၊
အခိၚ်တေံ အကြာသၞာံခရေတ် 1985-1990 တေံဂှ် ဘာတန်မူလကောန်ဂကူမန်ကွာန်ပါၚ်ယၚ်ဒိန်ဂှ်လေဝ် နွံဒၟံၚ်လ္တူက္ဍဟ်ဒဵု(ကျာ်စေတဳဒဵုထဝ်)ဝွံရ။
လပါ်ဒိုဟ်သၠုၚ်ကျာပၠန်ဂှ် ကွာန်ပါၚ်မ္ၚဵု ကျာ်ကြုၚ်စၠန် ပြၚ်ၜဳပါၚ်မ္ၚဵု ဂွံဆဵုတဴမာန်၊
လပါ်ဒိုဟ်သၟဝ်ကျာဂှ်ပၠန် ပြၚ်ၜဳယၚ်ရေဝ်၊
ကွာန်သာဲခေါမ်၊
စဵုကဵုစိုပ်ပါၚ်ၜဳတေံဂွံဆဵုအာမာန်ရ၊
လပါ်ဒိုဟ်ဗၟံက်ဂှ်ပၠန် နွံကွာန်ယၚ်ဒိန်(ညးဒေသတံကော်စ ယၚ်ဒိန်လ္တူ)၊
ကေုာံဒဵုဇၞော်ကၠအ်သွဝ်ညးဍုၚ်ကွာန်တအ်ဆဵုအာမွဲကောန်မတ်မာန်။
စိုပ်အခိၚ်ဂိတုဘတ်ယဝ်နွံလ္တူကျာ်စေတဳဝွံမ္ဂး ဂွံဆဵုဒိုဟ်ပန်လ္တူအာကာသညးဍုၚ်ကွာန်တံဗလးဂီုဂဵုဍာဲဒၟံၚ်ပေၚ်ပြးအလုံဒိုဟ်ပန်ဆဵုကၠးဖ္ဍးတဴတုဲ ဍိုက်ပေၚ်ကဵုအာရီုမတ်ဇၟာပ်ညးမဆဵုမာန်။