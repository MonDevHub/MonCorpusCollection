ကမ္မရှေန်မာဲ ကၟိန်ဍုင်ဗၟာ (ပြည်ထောင်စု ရွေးကောက်ပွဲ ကော်မရှင်) (အၚ်္ဂလိက်:
Union Election Commission၊
အတိုကောက် UEC) ဝွံ ဒှ်ဂကောံ မဒက်ပ္တန်လဝ် နကဵု ကဆံင်ကၟိန်ဍုင် သွက်ဂွံကၠောန် ပ္ဍဲကေင်ကာ သဘင်မာဲ အတိုင်သၞောဝ်ဥပဒေဍုင်ဗၟာ မဆေင်ကဵု သဘင်မာဲရ။
မပ္တံကဵု ကမၠောန်ပဒတန် မၞိဟ်စၞး မဒုင်ရုဲမာဲ၊
ဗော်ပရေင်ဍုင်ကွာန် မဒုင်ရုဲမာဲ ကေုာံ ကမၠောန် မကၠောန်ဗဒှ် သဘင်မာဲဂမၠိုင်ရ။
[၂] အတိုင်သၞောဝ်မ္ဂး ကမ္မရှေန်ဝွံ နကဵုအလဵုအသဳဍုင် ခပ္တန် ကမ္မရှေန်ဝွံတုဲ ကမ္မရှေန်ဝွံ ဗွဲမဗၠးၜး ပ္ဍဲကမၠောန်မဆေင်ကဵု သဘင်မာဲဂှ် အခေါင်ကၠောန် နွံပေင်င်ရ။
သၞာံ ၂၀၁၀ ဂိတုမာတ် ၈ ဂှ် နကဵုစၠတ်ထဝ်ကၟိန်ဍုင် ခၞံဗဒှ် ပဒတန် သၞောဝ်ဥပဒေ ကမ္မရှေန်သဘင်မာဲကၟိန်ဍုင်တုဲ စဒက်ပ္တန်လဝ် ကမ္မရှေန်သဘင်မာဲကၟိန်ဍုင်ရ။
ကမ္မရှေန်မာဲ ကၟိန်ဍုင်ဂှ် နကဵုအလဵုအသဳ ဒက်ပ္တန်အာ နကဵု မၞိဟ်မပေင်တဴ ကုအင်္ဂလက်သန် အတိုင်ဗွဲသၟဝ်ဝွံရ။
[၃] သၞာံ ၂၀၁၀ ဂိတုမာတ် ၀၈ ကမ္မရှေန် မဒက်ပ္တန်လဝ် နကဵု ကံင်သဳကၟိန်ဍုင်ၜိုဟ်သြိုဟ်သာယာ ကေုာံ ဇၞော်မောဝ် (နိုင်ငံတော် အေးချမ်းသာယာရေးနှင့် ဖွံ့ဖြိုးရေးကောင်စီ) -[၂][၄] သၞာံ ၂၀၁၁ ဂိတုမာတ် ၃၀ ကမ္မရှေန် မဒက်ပ္တန်လဝ် နကဵု သမ္မတကၟိန်ဍုင် - သၞာံ ၂၀၁၆ ဂိတုမာတ် ၃၀ ကမ္မရှေန် မဒက်ပ္တန်လဝ် နကဵု သမ္မတကၟိန်ဍုင် -[၅] ကမ္မရှေန်ဝွံ နကဵုအလဵုအသဳ အေန်အေဝ်ဒဳ မခပတိုန်လဝ်တုဲ ဒးဒုင်ပါ်ပါဲ ဒဒှ်ရ မဗက်မုက်၊
မၞိဟ်နူကဵု ဗော်အေန်အေဝ်ဒဳဂှ်ရ ကဵုတိတ်ထောအ် နူဗော်ဇကုတုဲ ကဵုလုပ်ကၠောန် ပ္ဍဲကမ္မရှေန်၊
ပ္ဍဲပွိုင်ဍုင်လ္ၚဵု ဗီုကဵု ပွိုင်ဍုင်ဒဂုင် (ဍုင်လ္ဂုင်) အတိုင် ဒေါ်သက်သက်ခိုင် မလဴထ္ၜး ကုကောန်ဗော်ညးမ္ဂး ဥက္ကဋ္ဌ ကမ္မရှေန်သဘင်မာဲဂှ် ရုဲစှ်ပတိုန်မၞိဟ် သမ္ဘာ ညးအုပ်ကာနာနာ ဗော်အေန်အေဝ်ဒဳ။
ပါဲနူဂှ်လေဝ် မၞိဟ်အဓိက ပ္ဍဲဗော်အေန်အေဝ်ဒဳဂှ် ပတိတ်ထောအ် နူစရင်ကောန်ဗော်တုဲ ကဵုပဥက္ကဋ္ဌ ကမ္မရှေန်သဘင်မာဲ။
[၆] ကာလသဘင်မာဲတုဲ ဒဒှ်ရ မာဲဂှ် ဟွံဗဗွဲဓဝ်ဂးတုဲ ၜိုန်ရ ညးဂမၠိုင်အာတ်မိက် ကဵုဗဵု စရင်မာဲကီုလေဝ် ဟွံကဵုအခေါင်တုဲ ကၞောတ်တဲ နကဵုဟိုတ် မာဲအဓမ္မဝွံ နကဵုပၞာန် မဒးထိင်ထောအ် အဝဵုဍုင်ရ။
သၞာံ ၂၀၂၁ ဖေဖဝ်ဝါရဳ (၂) ကမ္မရှေန် မဒက်ပ္တန်လဝ် နကဵု ဥက္ကဋ္ဌ ကံင်သဳစၟိန်ပြမာန်ဍုင်[၇] - နကဵု ကမ္မရှေန်ဏအ် ကော်ဆဵုဂဗ ကော်ဘိက် ဆဵုဂဗကု ဗော်ပရေင်ဍုင်ကွာန်ဂမၠိုင် အလန်ကိုပ်ကၠာအိုတ် ပ္ဍဲကဵု ၂၆ ဇာန်နဝါရဳ၊
၂၀၂၁ ပ္ဍဲကဵု ရုင်ကမ္မရှေန်သဘင်မာဲကၟိန်ဍုင်၊
နေပျဳတဝ်ဂှ် ဗော်ပရေင်ဍုင်ကွာန် တိုန်စိုပ် ၅၃ ဗော်တုဲ သၟေဟ် ၃၈ ဗော်ဂှ် ဟွံတိုန်စိုပ်ရ။
ဗော်မတိုန်စိုပ် ၅၃ ဗော်ဂှ်