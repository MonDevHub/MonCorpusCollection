ကမ္မရှေန်မာဲ ကၟိန်ဍုင်ဗၟာ ၂၀၂၁ ဂှ် ဒက်ပ္တန်လဝ် ပ္ဍဲသၞာံ ၂၀၂၁ ဖေဖဝ်ဝါရဳ (၂) နကဵု ဥက္ကဋ္ဌ ကံင်သဳစၟိန်ပြမာန်ဍုင်[၁] ကြဴနူ ပၞာန်သီအဝဵုဍုင်ကၟိန်ဍုင်ဗၟာ ၂၀၂၁ တုဲ။
ဟိုတ်ပၞာန်မထိင်အဝဵုဍုင်ဂှ် ဒၟာနူ ကမ္မရှေန်မာဲ မတုဲကၠုင် ကၠောန်လဝ် ကမၠောန် မဟွံစှ်ေ ကုဗဗွဲဓဝ် မြဴသာ်ဝွံ ဗၟံက်ထ္ၜးလဝ်ရ။
ဟိုတ်သာ်ဂှ်ရ ကမၠောန် ကမ္မရှေန်ဝွံ သွက်ဂွံစဳစတ် စရင်မာဲ မဆေင်ကဵု သဘင်မာဲ၂၀၂၀ ကေုာံ သွက်ဂွံကၠောန်ဗဒှ် သဘင်မာဲတၟိရ။
ဒု-ဒါရိုက်တာ ကမ္မရှေန်မာဲ ဦးစိုင်းကျော်သူ ဒးဒုင်ပန်ဂစိုတ် နကဵု ဂကောံပၠန်ဂတးမြုဍုင် (For the Yangon) ပ္ဍဲဨပြဳ ၂၂၊
၂၀၂၃ အခိင်လဒေါဝ်တ္ၚဲ ဗဒါဲရုင်ဂဥုပ်အံင်ရတနာ ပွိုင်ဍုင်ဥက္ကလာပသၠုင်ကျာ၊
ဍုင်လ္ဂုင် ကြဴနူ မစဴကၠုင် နူကဵု မပလံင်သမ္ဘာဇကု ပ္ဍဲရုင်ဂဥုဲဂှ်ရ။
[၃] နကဵုကမ္မရှေန် လလောင်တြး ဒဒှ်ရ ညးတအ် စဳစတ်ဒၟံင် သဘင်မာဲမကၠောန်ဗဒှ်လဝ် ပ္ဍဲသၞာံ ၂၀၂၀ ဂိတုနဝ်ဝေမ်ဗါ သွက်စၠတ်ထဝ်အလန်တတိယဂှ်ရ။
ပ္ဍဲမာဲဂှ် ကိစ္စမပၠုပ်စရင်မာဲ၊
ကိစ္စမကဵုမာဲဒစးဒုင် ကေုာံ ကိစ္စဗီုမကၠောန်ဗဒှ်လဝ် ပ္ဍဲတ္ၚဲသဘင်မာဲတအ်ဂှ် စှ်ေဒၟံင် ကုဗဗွဲဓရ် နွံ ဟွံမဲရ။
[၄] ဖေဖဝ်ဝါရဳ ၂၂၊
၂၀၂၁ ဂှ် နကဵု ကမ္မရှေန် လလောင်ပရိုင် စရင်မာဲ ၂ ပွိုင်ဍုင် ပ္ဍဲခရိုင်ရမည်းသင်း၊
ရးမန္တလေ။
[၅] ဖေဖဝ်ဝါရဳ ၂၇၊
၂၀၂၁ နကဵု ကမ္မရှေန် လလောင်ပရိုင် စရင်မာဲ ၃ ပွိုင်ဍုင်၊
ပွိုင်ဍုင်စစ်တွေ (တွဵုရးယခေင်)၊
ပွိုင်ဍုင်လှိုင်သာယာ (ရးလ္ဂုင်)၊
ပွိုင်ဍုင်တောင်ကြီး (တွဵုရးသေံ)။
[၆] လၟိဟ်မာဲ မပ္တိတ်လဝ်၊
မစကာ၊
ကေုာံ သၟေဟ် နူကဵု နေပြဳတဝ် ၈ ပွိုင်ဍုင်ဂှ် ဂွံဆဵုကေတ် ဗီုဏအ် - [၇] နကဵု ကမ္မရှေန် ဂွံဆဵုကေတ် ကမ္မရှေန်တြေံဂှ် တက်ပ္တိတ်လဝ် မမာဲ အတိုင်ဗွဲသၟဝ်ဝွံရ။
၁ သေပ်တေမ်ဗါ ၂၀၂၀ ဂှ် တက်ပ္တိတ်လဝ် သီုဖအိုတ် ၁၃၈,
၂၇၀ တၞး၊
ဗွဲကြဴ ဟိုတ်နူ မနွံပၟိက်တုဲ ကလေင်တက်ပ္တိတ်လဝ် သီုဖအိုတ် ၉ အလန်ပၠန်။
ပ္ဍဲကဵု ရးလ္ဂုင်ဂှ် ကိုပ်ကၠာ ဟွံကၠောန်သဘင်မာဲက္ဍင်မွဲတ္ၚဲ ပ္ဍဲ နဝ်ဝေမ်ဗါ ၇ ဂှ် တက်ပ္တိတ်လဝ် ၂ အလန်။
လၟိဟ်မမာဲ မတက်ပ္တိတ်လဝ် သီုဖအိုတ် အတိုင်ဗွဲသၟဝ်ဝွံရ။
သွက် စၠတ်ထဝ်ညးဍုင်ကွာန်ဂှ် ၄၄,
၃၄၄ သွက် စၠတ်ထဝ်ကောန်ဂကူ ၄၄,
၂၂၉ သွက် စၠတ်တွဵုရးဂမၠိုင် ကေုာံ ရးဂမၠိုင် ၄၃,
၃၇၄ သွက် မၞိဟ်စၞးကောန်ဂကူဂမၠိုင် ၇,
၁၇၃[၈] နကဵု ကမ္မရှေန်ဝွံ စၟဳစၟတ် စရင်မာဲ ပ္ဍဲတွဵုရးဍုင်မန် (၁၀) ပွိုင်ဍုင်ဂှ် ဂွံဆဵုကေတ် အတိုင်ဗွဲသၟဝ်ဝွံရ။
အလုံမွဲတွဵုရးဍုင်မန်ဂှ် နကဵု ကမ္မရှေန်သဘင်မာဲ (တြေံ) လလောင်တြးလဝ် မၞိဟ်အခေါင်မာဲ နွံ ၁၈၄၇၇၈၀၊
အတိုင်စရင် နူကဵု ဌာနပရေင်ကောပ်ကာဲမၞိဟ် မပ္တိတ်လဝ် ပ္ဍဲသၞာံ ၂၀၂၀ ဂိတုနဝ်ဝေမ်ဗါ မၞိဟ်အာယုက် လတူ ၁၈ မနွံအခေါင်မာဲ နွံ ၁၆၀၂၉၆၀။
ပ္ဍဲကဵု စရင်မာဲဂမၠိုင်ဂှ် ကောန်ဍုင်၊
ကောန်ဍုင်ကၟုဲ၊
မၞိဟ်မနွံအခေါင် ဒှ်ကောန်ဍုင်၊
မၞိဟ်စၟတ်တဲဟွံပါ နွံ ၃၀၅၉၈၇။
မၞိဟ်တၞးသမ္တီကောန်ဍုင် မွဲ ပ္ဍဲစရင်မာဲ နွံဒၟံင် ပိအလန် လပါ်လတူဂှ် နွံ ၁၃၀၀၊
ဂၠိုင်နူၜါအလန်ဂှ် ၁၇၄၂၆၈။
စရင်အတိုင်လၟေင် ပွိုင်ဍုင်ဂှ် ဂွံဆဵုကေတ် အတိုင်ဗွဲသၟဝ် ပ္ဍဲသ္ၚိအင်ဝွံရ။
[၉] ပ္ဍဲကဵု တွဵုရးဍုင်မန် ၁၀ ပွိုင်ဍုင် ရုင်မာဲသီုဖအိုတ် ၉၇၃ ဂှ် ပ္တိတ်လဝ် တၞးမာဲသီုဖအိုတ် ၂၀၂၃၇၇၆၊
တၞးမာဲမစကာ မထပိုတ် နကဵုစၟတ်တဲဂှ် နွံ ၁၀၃၉၂၉၅၊
တၞးမာဲမသှ်ေ ၉၈၄၄၈၁။
ဆဂး နတဲဂှ် တၞးမာဲသၟေဟ် နွံဆ ၉၅၀၆၂၅။
တၞဟ်ခြာဒၟံင် ၄၅၅၆၈။
မမာဲမပိုဒၟံင် ၜိုတ်မစၟဳစၟတ်ဆဵုဂှ် နွံ ၁၁၇၁၂။
စရင်အတိုင်ပွိုင်ဍုင်ဂှ် ဂွံဆဵုကေတ် ပ္ဍဲသ္ၚိအင် ဗွဲသၟဝ်ဝွံရ။
နူကဵု ကမ္မရှေန်ဂှ် ဂွံဆဵုကေတ် ပ္ဍဲဂကောံကမ္မရှေန်သဘင်မာဲ အလဵုအသဳ အေန်အေဝ်ဒဳ မခပတိုန်လဝ်လ္ၚဵုတအ်ဂှ် မၞိဟ်မပါလုပ်ဒၟံင် ပ္ဍဲကဵု ဂကောံမရေင်တၠုင် ညံင်ဗော်အေန်အေဝ်ဒဳ ဂွံဇၞးမာဲ (မဲအောင်နိုင်ရေးအဖွဲ့) လေဝ် နွံဒၟံင်ကီုရ။
နကဵု ကမ္မရှေန်ဏအ် ကော်ဆဵုဂဗ ကော်ဘိက် ဆဵုဂဗကု ဗော်ပရေင်ဍုင်ကွာန်ဂမၠိုင် အလန်ကိုပ်ကၠာအိုတ် ပ္ဍဲကဵု ၂၆ ဇာန်နဝါရဳ၊
၂၀၂၁ ပ္ဍဲကဵု ရုင်ကမ္မရှေန်သဘင်မာဲကၟိန်ဍုင်၊
နေပျဳတဝ်ဂှ် ဗော်ပရေင်ဍုင်ကွာန် တိုန်စိုပ် ၅၃ ဗော်တုဲ သၟေဟ် ၃၈ ဗော်ဂှ် ဟွံတိုန်စိုပ်ရ။
ပၞောဝ်ဗော်မတိုန်စိုပ် ၅၃ ဗော်ဂှ် နကဵုကမ္မရှေန်ဏအ် ဆဵုဂဗ ကုဗော်ပရေင်ဍုင်ကွာန်ဂမၠိုင် အလန်ဒုတိယ ပ္ဍဲဂိတုမေ ၂၂ ဂှ် ဗော်မတိုန်စိုပ် သီုဖအိုတ် ဒှ်အာ ၅၉ ဗော်။
နကဵုကမ္မရှေန် မဆဵုညာတ်ကေတ် ဒဒှ်ရ နကဵုဗော်အေန်အေဝ်ဒဳ မလီလာန်ကၠတ်လဝ်မာဲ ပ္ဍဲသဘင်မာဲ ၂၀၂၀ဂှ် နကဵုဗော်ပရေင်ဍုင်ကွာန်ဂမၠိုင် ဗီုလဵုမစွံစိုတ်ဂှ် နကဵုကမ္မရှေန်မိက်ဂွံတီ။
တုဲပၠန် လိက်စံင် မဆေင်စပ် ကု သၞောတ်မာဲမပစၞးနကဵုဗၞတ် နူကဵုဗော်တၞဟ်တအ် မပတိုန်ထ္ၜးလဝ်ဂှ် ဗှ်ထ္ၜးကဵုရ။
[၁၁] ဗော်ဂမၠိုင် မတိုန်စိုပ်လဝ် ပ္ဍဲသဘင်မဆဵုဂဗ အလန်ဒုတိယ သၞာံ ၂၀၂၁ ဂိတုဖေဖဝ်ဝါရဳ ၂၈၊
ကြဴနူ မဆဵုဂဗ ကုဗော်ပရေင်ဍုင်ကွာန်တအ် ပ္ဍဲ ၂၆ ဖေဖဝ်ဝါရဳတုဲ ဟိုတ်နူမအာတ်မိက် သၞောတ်မာဲမပစၞးနကဵုဗၞတ် (Proportional Representation System) နကဵုကမ္မရှေန် ချူဗစိုပ် လိက် ကုဗော်ပရေင်ဍုင်ကွာန်ဂမၠိုင် သွက်ဂွံပလံင်ဗစိုပ် လိက်စံင် မဆေင်စပ် ကုသၞောတ်မာဲမပစၞးနကဵုဗၞတ်ရ။
ဒုင်သဇိုင် ကုလိက်စံင်တအ်တုဲ ဗွဲကြဴ ဆက်ချပ်အာရေင်သကအ်ရောင် ပ္ဍဲလိက်ဂှ် ချူလဝ်ရ။
နကဵု ကမ္မရှေန်ဏအ် ချူပ္တိတ် သၞောဝ်စၟတ်သမ္တီဗော်ပရေင်ဍုင်ကွာန်တုဲ ပလဝ်ဒတန် ပ္ဍဲဂိတုဇာန္နဝါရဳ ၂၆၊
၂၀၂၃။
တင်တၟေင် ပ္ဍဲသၞောဝ်တၟိဂှ် ပါ်လဝ် ဂကောံဗော်ပရေင်ဍုင်ကွာန် ၜါဂကူ။
ဗော်မစန်ဒက် အလုံမွဲကၟိန်ဍုင် (ပြည်ထောင်စုတစ်ဝန်းလုံးတွင် စည်းရုံးမည့်ပါတီ) ကဵု ဗော်မစန်ဒက် ပ္ဍဲတွဵုရး ဟွံသေင်မ္ဂး ပ္ဍဲရးဇၞော်မွဲမွဲ။
[၁၂] ဗော်မစန်ဒက် အလုံမွဲကၟိန်ဍုင်မ္ဂး ဗော်မစန်ဒက် တွဵုရးမွဲ ဟွံသေင်မ္ဂး ရးဇၞော်မွဲမ္ဂး ဆိပ်၊
အလာံ မထုဲဒၟံင် ကုဘာသာ သာသန ကေုာံ မတေက်ဒးဒၟံင် ပရေင် ညံင်ကၟိန်ဍုင်ဟွံဂွံထကး၊
ပရေင်ဆာန်ကၟိန် ကောန်ဍုင်အရင်ဂမၠိုင် ဟွံဂွံထကး၊
အဝဵုကၞောတ်အထောတ် ညံင်ဂွံတန်ကြန်၊