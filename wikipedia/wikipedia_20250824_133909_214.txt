ဘာကမၠိုင်ဗ္တဳ ဂိုဏ်ရာမညနိကာယဝွံ နွံပ္ဍဲ ကွာန်ဝါခရူ ပွိုင်ဍုင်ဇြပ်ဗု၊
တွဵုရးဍုင်မန်။
အတိုင်စရင်လုပ်ဒဂိုန် နူရုင်ရာမညနိကာယမ္ဂး ပ္ဍဲဘာဝွံ သင်မလုပ်ဒဂိုန် သီုဖအိုတ် ပ္ဍဲသၞာံ ၂၀၂၁ ဂှ် နွံ ခမဳ ၁ ဇကု၊
ထပိုယ် ၂ ဇကု။
[၁] ကျာ်ဇၞော်ဘဒ္ဒန္တနန္ဒယသ သက္ကရာဇ် ၁၃၅၅ ဂိတုဖဝ်ရဂိုန် ၁၃ မၟံက် - သက္ကရာဇ် ၁၃၈၅ ဂိတုမြေက္ကသဵု ၅ မၟံက် တ္ၚဲအဒိုတ် (လုကဴ ပွိုင် ၃၀)။
[၂] ကျာ်ဇၞော်ဝွံ ကတဵုဒှ် မၞိဟ် သက္ကရာဇ် ၁၃၀၉ ဂိတုပသာ် ၃ မၟံက် တ္ၚဲသ္ၚိသဝ်၊
မဒှ် ကောန် နာဲထောန်သိုင် မိစာ၊
ဇာတိ ကွာန်ယေန်ဒံင်၊
ပွိုင်ဍုင်မုဟ်ဍုင်။
မံင်ဘာတန် ၅ သၞာံ၊
တုဲ မံင် ဘာလကျာ် ဘာတြေံ ကွာန်ယေန်ဒံင်၊
အာယုက် ၁၅ သၞာံ ပ ထပိုယ်၊
ဘာတြေံ၊
အာယုက် ၂၀ သၞာံ ဒှ် ခမဳ ဘာပလိုက် ကွာန်ပ္ၚ။
လိက်ပရိယတ္တိဂှ် ဂွံအံင်လဝ် တန်သာသနဓဇ ဓမ္မာစရိယ နူအလဵုအသဳ ပ္ဍဲ သက္ကရာဇ် ၁၃၃၉။
သက္ကရာဇ် ၁၃၄၃ ပတန် သာသနာပရိယတ္တိမန် ပ္ဍဲ ကွာန်ဇြပ်သိမ် (သိမ်ဇရပ်) ပွိုင်ဍုင်ကျာ်ထဝ်၊
သက္ကရာဇ် ၁၃၅၀ ဖျေဟ်လိက် ပ္ဍဲ ဘာတြေံ ကွာန်ယေန်ဒံင်၊
သက္ကရာဇ် ၁၃၅၅ ဂိတုဖဝ်ရဂိုန် ၁၃ မၟံက် ဂွံဒှ် ညးမနွံပိုန် ဘာကမၠိုင်ဗ္တဳ။
သက္ကရာဇ် ၁၃၈၅ ဂိတုမြေက္ကသဵု ၅ မၟံက် တ္ၚဲအဒိုတ် အခိင်ဂယး ၁၀း၄၅ စုတိစဴသွရ်။