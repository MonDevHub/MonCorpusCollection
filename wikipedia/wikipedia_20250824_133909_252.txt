ကျာ်စေတဳကြုၚ်စၠန်ဝွံ နွံပွိုၚ်ဍုၚ်ရေဝ်သၠုၚ်ကျာ တွဵုရးဍုၚ်မန် (လၟုဟ်)ကော်(ပွိုၚ်ဍုၚ်ခေါဇာ) ဒၞာဲဒက်ပ္တိုန်လဝ်ကျာ်စေတဳဝွံဂှ် နွံစောဝ်ဍောတ်ဍောတ်မွဲဂှ် ညးကော်စမံၚ်စောဝ်ကြုၚ်စၠန်တုဲ သာ်ဝွံဟေၚ် ကျာ်စေတဳကြုၚ်စၠန်ကော်ခဴစရ။
ကျာ်စေတဳကြုၚ်စၠန်ဝွံ သ္ကဲၜါလပါ်ဒိုဟ်သၟဝ်ကျာကဵုသၠုၚ်ကျာဂှ်ဒှ်သြၚ်ဗ္တံဇိုၚ်ၜဳမဒှ်ရ၊
လပါ်ဗၟံက်နွံဒဵုဇၞော်ကေုာံကွာန်ရးမန်ဂမၠိုၚ်ရေၚ်ဆက်နွံရ၊
ကွာန်နွံကြပ်အိုတ်ဂှ် ကွာန်ပါၚ်ယၚ်ဒိန်ဒိုဟ်သၟဝ်ကျာ၊
ကွာန်ပါၚ်မ္ၚဵု(ကဗျာဝ)နွံဒိုဟ်သၠုၚ်ကျာမဒှ်ရ၊
တုဲပၠန် သၞေဟ်ဗတဳဒၞာဲဝေၚ်ဍာ်ယၟုမြဟ်ဒၟံၚ် (ပြၚ်ၜဳပါၚ်မ္ၚဵု) ဂှ်လေဝ် နွံကြပ်ကဵုကျာ်စေတဳကြုၚ်စၠန်ဝွံရ။
ဒိုဟ်သၟဝ်ကျာဂှ် ကွာန်ပါၚ်ယၚ်ဒိန် ကွာန်တၟိယၚ်ဒိန် ကွာန်ယၚ်ဒိန် ကွာန်သာဲခေါမ် စဵုကဵုစိုပ်ပါၚ်ၜဳ၊
လပါ်ဒိုဟ်သၠုၚ်ကျာဂှ်ပၠန် ပြၚ်ၜဳပါၚ်မ္ၚဵု ကွာန်ပါၚ်မ္ၚဵု ကွာန်ကြုက်ထံၚ် ဗွဲတုန်။