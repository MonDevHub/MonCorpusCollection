ကုန်အာဇာနဲ(အၚ်္ဂလိက်:
Martyrs' Mausoleum of Mon) ဝွံ နွံ ပ္ဍဲ ဍုင်ကၟာဝက်ရးဇြာ ကွာန်ထံင်ကှ်ေ သၠုင်ကျာ ဘာဒယိုင်ဇၞောဝ် (ဘာဇောတိကာရာမ်)။
ကုန်အာဇာနဲဝွံ စကၠောန်ဗဒှ်လဝ် နူ သၞာံ ၂၀၂၃ နမရန်တၟအ် သွက်ဂွံစွံအာ ရုပ်မြဴ က္ဍိုပ်သကိုပ် ကောန်ဂကူမန်ဂမၠိုင်ရ။
ဟိုတ် ပရေင်ကမၠောန် မကၠောန်ဗဒှ် ကုန်အာဇာနဲဏအ် ဂွံက္တဵုဒှ်ကၠုင်ဂှ် ကြဴနူ အစာကဝိ ကောံ ကုသၟိင်လိက်ပတ်မည် ကျာ်ဇၞော်အစာဘဒ္ဒန္တပါလိတ (၁၉၂၄ နဝ်ဝေမ်ဗါ ၂၇ - ၂၀၂၁ နဝ်ဝေမ်ဗါ ၂၂) စဴသွရ်တုဲ မိက်ဂွံကၠောန် ဒၞာဲမစၟတ်သမ္တီ သွက်ညး မွဲမွဲဒၞာဲရ။
[၁][၂] ညးမအာဂတပၠတရဴ ပ္ဍဲ ကမၠောန်ဏအ်ဂှ် ဒှ် တၠဂုဏ်အ္စာ ဇယသေန (တၠဂုဏ်ယ) ဘာဓါတ်ကျာ် (ဘာတိုက်တၟိ) ဍုင်ကၟာဝက်ရ။
ကုန်အာဇာနဲ ဒၞာဲအာဇာနဲ သၟိင်လိက်ပတ်မည် ကျာ်ဇၞော်အစာတၠမှာထေရ်ပါလိတဝွံ ကၠောန်သဘင် ဖျေဟ်ရိုဟ်ကၞက် ပ္ဍဲကဵု သက္ကရာဇ် ၁၃၈၄ ဂိတုဖဝ်ရဂိုန် ၅ မမံက် (သၞာံ ၂၀၁၃ ဂိတုဖေဖဝ်ဝါရဳ ၂၃) တ္ၚဲဗြဴဗတိ။
ပ္ဍဲသဘင်ကၞာဂှ် နူကဵု ဘာဓါတ်ကျာ် ဇက်အာ နကဵု ဂကောံထဗုင်ခရာ၊
ခမဳသင်၊
သဳလ ကေုာံ ညးဍုင်ကွာန် နကဵု ကယျိုင်မန် ပလောအ်ဗု ဂၠိက်/ဂၞိန်ဍာဲရ။
ပ္ဍဲသဘင်ဂှ် ခမဳသင်ဂမၠိုင်ကီု သီုကဵု က္ဍိုပ်သကိုပ်ဂကူမန် နူသွာင်နာနာ နူကဵုဗော်ညဳသၟဟ်မန်၊
ဗော်ဍုင်မန်တၟိ ကေုာံ က္ဍိုပ်သကိုပ်ဂကောံမှာဇန်မန်ဂမၠိုင်၊
ညးဍုင်ကွာန်ၜိုတ် ဗဒါဲမွဲလ္ၚီ တိုန်စိုပ်လဝ်ရ။
[၁][၂] သၞာံ ၂၀၂၄ ဂိတုနဝ်ဝေမ္ဗာ ၁၉ (သက္ကရာဇ် ၁၃၈၆ ကထိုန် ၄ စွေက်) ကၠောန် သဘင်မ္ၚဵုဖျေဟ်ဍိုတ်ထဝ်ဍိုန်သြန် တွင် (pedestal) မဒှ်ဒၞာဲ သွက်ဂွံစွံပ္တန် ရုပ်မြဴဗရိုတ် ကျာ်ဇၞော်အစာတၠမှာထေရ်ပါလတ။
[၃] သၞာံ ၂၀၂၅ ဂိတုဇာန္နဝါရဳ ၁၀ (သက္ကရာဇ် ၁၃၈၆ ဂိတုပုဟ် ၁၂ မၟံက်) တ္ၚဲဗြဴဗတိ အခိင်သဝ်တ္ၚဲ ၃း၃၀း၃ဂှ် ရုပ်ဗရိုတ် ကျာ်ဇၞော်အစာတၠ မှာထေရ်ပါလိတ သၟိင်လိက်ပတ်မည် က္ညပ္တိုန်စွံလဝ် လတူ တွင် (pedestal) ပ္ဍဲကၠအ်ပ္ကဴဥဒျာန်အာဇာနဲဝွံရ။
[၄] တၞဟ်နမဂွံကလိဂွံ သြန်ဘဏ္ဍာ သွက်ဂွံ ကၠောန် ကၠအ်ပ္ကဴဏအ်တုဲ ကၠောန်ဗဒှ်လဝ် သဘင်ဓရ်ဂမၠိုင်ရ။
အလန်ပထမ ကၠောန်ဗဒှ် သဘင်ပူဇဴဓရ်ဓမ္မဒေသနာမည် ပွိုင် ၆ ဗတံ နူ ၄၊
၂၀၂၄ စဵု ၉၊
၂၀၂၄ ပ္ဍဲ ဇရေင်ကၠအ်ပ္ကဴဂှ်ရ။
ဓမ္မကထိုက်ဂမၠိုင်ဂှ်[၅] အလန်ဒုတိယ ကၠောန်ဗဒှ် သဘင်ပူဇဴဓရ်ဓမ္မဒေသနာမည် ပွိုင် ၆ ဗတံ၊
နူ ၂၃၊
၂၀၂၅ စဵု ၂၈၊
၂၀၂၅ ပ္ဍဲ ဇရေင်ကၠအ်ပ္ကဴဂှ်ရ။
ဓမ္မကထိုက်ဂမၠိုင်ဂှ် [၆][၇]