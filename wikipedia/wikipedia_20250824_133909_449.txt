ကဝ်တူလေ (Kawthoolei (Burmese:
ကော့သူးလေ,
ကရေင်:
ကီၢ်သူလ့ၤ;
အဓိပ္ပါယ် - ဍုင်သက္ကုဒမၠု) ဂှ် ဒှ် ယၟုဍုင် ဂကူကရေင်တအ် မရန်တၟအ်လဝ် သွက်ဂွံပတန် အပ္ဍဲကၟိန်ဍုင်ဗၟာ၊
မစကတဵုဒှ်ကၠုင် ပ္ဍဲကဵု ပၞာန်ကရေင် စကတဵုဒှ် သၞာံ ၁၉၄၀တအ် လပါ်အိုတ်ဂှ်ရ။
ဒၞာဲ ဍုင်ကဝ်တူလေ ညးတအ် မဟီုလဝ်ဂှ် အခိင်လၟုဟ် တွဵုရးဍုင်ကရေင်၊
တွဵုရးဍုင်မန် ၊
ရးဗဂေါ ကေုာံ ရးဨရာဝတဳ မဒှ်ဒၞာဲ ဂကူကရေင် မပဒတဴနွံဒၟံင်ရ။
ဒၞာဲလ္ၚဵုဂှ် နကဵု ဗော်သွးဂကူကရေင် (ကေအေန်ယူ) ကေင်အုပ်ဓုပ်လဝ် နွံကီုရ။
ယၟုမ္ဂး "ကဝ်တူလေ" ဂှ် က္ဍိုပ်သကိုပ်ဂကူကရေင် စောဘဥူကျဳ ခၞံဗဒှ်လဝ် ပ္ဍဲကဵု သၞာံ ၁၉၄၉ မဒှ်အခိင် ကရေင်တအ် လလောင်တြးလဝ် ဍုင်သၠးပွး ဂကူကရေင်၊
ကိုပ်ကၠာ ညးတေအ် ဟွံဂွံဒးဒုင်ပန်ဂစိုတ်ဏီဂှ်ရ။
ကိုပ်ကၠာ ယၟု ကဝ်တူလေ ဟွံခၞံဗဒှ်ဏီဂှ် ဍုင်ကရေင်ဂှ် ဂကူကရေင်တအ် ကော်ဒၟံင် နာနာသာ်ရ။
ကိုပ်ကၠာ ၁၉၉၀တအ်ဂှ် ကော် ကဝ်လး မဂွံအဓိပ္ပါယ် "ဍုင်သၚေက်၊
ကဝ် = ဍုင်၊
လး =သၚေက်"။
[၁] မုဟိုတ် ဂွံသၠာဲကော် ကဝ်တူလေဂှ် ဟွံတီကၠးကၠးရ။
ကဝ်တူလေ ဂှ် အရေဝ် ကရေင်သဂဝ် တုဲ ကရေင်ပွောမ္ဂး ညးတအ်ဟီု ကန်သူလေန် "Kan Su Line" မဂွံအဓိပ္ပါယ် "ဍုင်ထီုလၜိုဟ်"။
[၂] အလာံဂကူကရေင် တ္ၚဲဏအ်ဂှ် ခၞံဗဒှ်လဝ် ပ္ဍဲသၞာံ ၁၉၇၄။