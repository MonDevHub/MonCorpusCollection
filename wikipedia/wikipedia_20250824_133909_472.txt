တ္ကံကၠဵုဝွံ နွံပွိုၚ်ဍုၚ်ရေဝ်သၠုၚ်ကျာ (လၟုဟ်)ကော်(ပွိုၚ်ဍုၚ်ခေါဇာ) ကေၚ်မိၚ်ညးဗျုဗျုတံလဴမံၚ်ဂှ်တှ်ေ ရဲသၟာတမ္ၚာကၠောန်ဓမၚ်တံ အဃောဍိုက်ဂၠုၚ် ဒဳတိတ်အာၜဳသွက်ဂွံယာပတိုန်ဇာမဒၞက်ပီုလဝ်ၚုဲက(ကောန်ၚာ)တံဂှ် ပ္ဍဲအဃောဒဳကၠုၚ်ဂၠုၚ်စက်တဝ်တပ်ကဵုတ္ကံဝွံတုဲ ဂွံဆဵုကေတ်ကၠဵုမွဲဟဳကၠုၚ်ဍာ်တုဲ ပဒတဴတိုန်ဒၟံၚ်ပ္ဍဲတ္ကံဝွံတုဲ နူစဂှ်ဟေၚ် မွဲပါၚ်ဒှ်ၜါပါၚ်တုဲ စဵုကဵုလၟုဟ်ကော်စတ္ကံကၠဵုရ။
ၜဳရေဝ်ရေၚ်ဆက်တုဲ ဍိုက်ပေၚ်ကဵုသဘာဝတ္ကံကွေံကွေံ၊
ပ္ဍဲတ္တံဝွံ ၜိုန်ရဍောတ်နွံဆၜိုတ်ၜါဨကကီုလေဝ် တၞံသတ်ဆုသတ်ဒုန်ဗွဲသဘာဝဍေံကၠတ်လဝ်ကေတ်ကေတ်တံဂှ်လေဝ်နွံစုၚ်ရ၊
မပ္တံတၞံသိၚ်ဃဵု,
တၞံကြုက်,
တၞံမြာၚ် ဗွဲတုန်၊
တ္ကံဝွံလေဝ် နွံထီုမွဲလဒေါဝ်တ္ကံဂှ်ရ၊
ပ္ဍဲထီုဝွံ ဂစေံကဝတံနွံဂၠိုၚ်ကဵုလက်ကိုတ်ဇူဒီုတဴပ္ဍဲထီုဝွံရ၊
တုဲပၠန် တၞုၚ်တ္ကံတဝ်တပ်အာကဵုတ္ကံဇၞော်ဂှ်တှ်ေ တၟံမဂၠိၚ်တိတ်ဗၠိုက်ဍာ်ညိညဂှ် ညးကော်စတၟံဗတကျာံရ၊
ဟိုတ်နူတၟံဝွံဂၠိၚ်တိတ်အာညံၚ်ရဴဗ္တကျာံဂှ်ဟေၚ် တၟံဗ္တကျာံကော်စဒၟံၚ်စဵုကဵုလၟုဟ်ရ။
ပ္ဍဲဗလးတၟံနွံသ္ကဲသ္ကဲတၟံဝွံလေဝ် တၟံတံဂှ် ဍိုက်ပေၚ်ကဵုသဘာဝနွံကၠုၚ်ဗီုတြေမ်တြေမ်ဟွံကေၚ်ဗဂဵုလဟဵုပလေဝ်လဝ်တံဂှ် ဗီုပြၚ်ဂကူဇဳစုၚ်နာနာသာ်နွံရ၊
(ဗွဲကြဴတက်ဗီုနာနာပ္ဍဲတ္ကံဝွံတုဲ ပတိုန်စုတ်ကဵုဏောၚ်)၊
တ္ကံဝွံပၠန် ဒှ်ဒၞာဲဇူဒီုအခိၚ်မန်ကဵုဗၟာလုပ်မံၚ်ဗတိုက်ဂှ်တှ်ေ ညးကွာန်တအ်ဗွဲမဂၠိုၚ် အခိၚ်ဂြိုပ်ပၞာန်ဗၟာရပ်(ဗဝ်တာ)မ္ဂး နကဵုဂၠုၚ်စက်ဟေၚ် ဂြိုပ်တိတ်ကၠုၚ်နူသၞေဟ်တုဲ အာဇူဒီုဒၟံၚ်ပ္ဍဲတ္ကံဝွံအိုတ်ရ၊
အခိၚ်ပၞာန်ဗၟာစဴဟွံမွဲရတှ်ေ နူတၞုၚ်ကွာန်ပါၚ်ယၚ်ဒိန်နွံခြာၜိုတ်မွဲတိုၚ်ဂှ် ဗြဴဗြဴၝောံၝောံသှ်ေဒၟံၚ်ပ္ဍဲကွာန်တံ နကဵုယာတ်အရံၚ်လဝိၚ်ထ္ၜးနၚ်ကဵုတြုံတြုံရဲနွံပ္ဍဲတ္ကံတံဆဵုတုဲ သာ်ဝွံစဴကွာန်လုပ်ကွာန်ဂွံ သာ်ဝွံရ။
တ္ကံဆက်နွံကြပ်ကြပ်မဆဵုအာနမတ်ဂှ်တှ်ေ နွံတ္ကံမွဲလပါ်ဒိုဟ်ပလိုတ်တပ်တပ်ၜိုတ်ၜါပိတိုၚ်ဂှ် တ္ကံဇၞော်နွံမွဲရ။
ၜဳရေဝ်ကော်ခဴစရ။