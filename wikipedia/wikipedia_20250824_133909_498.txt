ကသၠဇြဲ ကတၞးဇြဲ (တုပ်တၞးဇြဲ သၠတၞံဇြဲ) သေံတံကော် ปลาใบปอ ပလာၜါဲပဵု,
ปลาเมลงปอ ပလာမလၚ်ပဵု (စၟနာၚ်လော်) [၁] (အၚ်္ဂလိက်:
Banded sicklefish,
Concertina fish;
ဒှ်ကဍာ်ဖၞုၚ်မွဲဂကူ ပ္ဍဲဂကောံက ပလာၜါဲပဵု ရမ်သာၚ်သေံ (Drepaneidae) အဝဲပၟာဏဂၠိကွ၊
ဗွဲလ္တူဟတေဟ်ကြဳတုဲ ရံၚ်တုပ်ညံၚ်ကဵုသၠဇြဲ၊
တုပ်အရေဝ်ညးဟီုလဝ်နွံ ဗွဲစးကဝိုၚ်ညံၚ်စဵုတ္ၚ က္ဍိုပ်နွံဇၞော် သၟန်ပါၚ်ဍောတ်,
ဖျုန်မတ်ဇၞော်တုဲ ကၠေၚ်မဂြေပ်လဝ်မတ်ဂှ် တီုတိတ်ကၠုၚ်ညိည၊
သၟန်ပါၚ်ဍောတ်တုဲနွံဂၠိၚ်ညိ၊
ၚေက်ဍောတ်တ်သောဲသောဲ မကေက်တဴညံၚ်(ကြံက်ကြေဝ်)၊
တုဲတှ်ေ အလုံမွဲဇကုဂှ် နွံအရံၚ်ဗုနှဴဗတေၚ် တုဲ နွံမခ္ဍံက်ဍောတ်တ်အရံၚ်လိမဴ ညဳတပ်ပ္ဍဲသ္ကဲၜါလပါ် နွံ 4-11 ရေၚ်နွံ၊
ဟိုတ်ဂှ်ရ တၞဟ်ခြာနူကဵုကသၠဇြဲခ္ဍံက် (D.
punctata) ဏံ နွံအရံၚ်သာ်ဗတေၚ်မရေၚ်ဒၟံၚ်မွဲဓဝ်၊
ကောန်ကအဃောမဍောတ်တံဂှ် အရံၚ်သ္ကဲနွံသာ်လမစံက်ပ္ဍဲဒၞာဲခ္ဍံက်အရံၚ်လိမဴဂှ် ။
နွံဇမၠိုၚ် 20-25 ဇြေန်တိမေတ် ဆဵုဂဗဇၞော်အိုတ် 40 ဇြေန်တိမေတ်၊
ဆဵုဂဗပ္ဍဲအကြာလဒေါဝ်ၜဳ နွံအကြာကြေဟ်တၟံဗတဳနွံဗဒါဲမွဲဒမြိပ်ဍောၚ်ပ္ကဴတၟံ တုဲတှ်ေ အကြာဍာ်ၜါ ဖၞုၚ်ပတေက်၊
ရပ်စသတ်ဍာ်ဇုတ်စးဟၟဲဍောတ်တ်သောဲသောဲမဒှ်စၞစရ၊
ဂွံဆဵုဂဗကေတ်ပေၚ်ပြး နူစကဵု အိန်ဍေဲ အိန္ဒိယ စဵုကဵုစိုပ်သြသတေလေဲလပါ်သၟဝ်ကျာ၊
ပ္ဍဲဍုၚ်သေံ ဂွံဆဵုဂဗကေတ်မာန် သီုၜဳသေံကေုာံၜဳအာန်တာမာန်ဗွဲတုန်။
ကသၠဇြဲ ကော်စၟနာၚ်လော်ဏံဝွံ ဖျုန်စခိုဟ်နွံကဵုကွေံကွေံရ၊
ယဝ်ဒးဍုၚ်သွမ္ဂးတှ်ေ အမာဲသွမြေက်မဍောတ် ဒေသလ္ၚဵုကော် သွဍာ်ဗစး (ဗစးမြာၚ်) စခိုဟ်ကြိုက်ကွေံကွေံ၊
ရှ်နွံကြောံကၠေၚ် တၞဟ်ခြာနူဖျုန်တၞဟ်ရ၊
ကဝွံ ဟိုတ်နူဖျုန်နွံကြဳတုဲ ခၞါ,
စဲကကှ်ကှ်ဂှ် မၞိဟ်တံဟွံကၠောန်စအိုတ်တုဲ ဗွဲမဂၠိုၚ်တှ်ေ ဍုန်စသွဂၠိုၚ် ။
ကဝွံ လၟုဟ်ဏံပ္ဍဲဗွဝ်ဖျာဗီုဍုၚ်သေံဏံတှ်ေ (2021) နွံၚုဟ် နူ 20/ၜါတ်သေံ စဵုကဵု 80/ၜါတ်သေံတုဲ တိုန်တဴကဵုအဝဲဍောတ်ဇၞော်ရ၊
ၚုဟ်မးဟွံဂၠိုၚ်တုဲ ဇၟာပ်ညးအဲရာန်စမာန်၊
ကောန်ဂကူတိုက်အာယျလ္ၚဵု ဟွံကေၚ်စကဏံတုဲ မွဲလှ်ေလေဝ်ဟွံစမ်စရံၚ်လေဝ်နွံရ၊
ဟိုတ်နူညးတံဟွံတီကယၟုကကီု လ္ၚဵုဟွံကေၚ်စတုဲ ဟွံစလေဝ်နွံရ၊
ကဝွံ ဒှ်ကဍာ်ဖၞုၚ်တုဲ သဘဝကဍာ်ဖၞုၚ်ဟီုဂှ် ဇုတ်ဂၠိုၚ်နွံအောန်တုဲ စဒှ်ဂျိဟီုဂှ် အောန်တဴကွေံကွေံရ။