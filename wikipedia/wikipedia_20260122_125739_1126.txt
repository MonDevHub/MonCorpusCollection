တိုက်ဇၞော်၊ ဘာဂိုဏ်ရာမညနိကာယ ကွာန်ကုန်ဗတဳ

ဘာတိုက်ဇၞော်

ဂိုဏ်ရာမညနိကာယဝွံ နွံပ္ဍဲ ကွာန်ကုန်ဗတဳ ပွိုင်ဍုင်ပံင်။

ဝင်

သၞာံ ၂၀၂၄ ဂိတုဨပြဳ ၂၆ ကျာ်ဇၞော်ဘဒ္ဒန္တသုနန္ဒ စုတိစဴအာသွရ်တုဲ ကောန်ကွး ကျာ်ဇၞော်ဂှ် ခမဳၜါဇကု မနွံ ယၟု တၠဂုဏ်သုခ ကု တၠဂုဏ်နန္ဒမာလာ မိက်ဂွံဒှ် ညးမနွံပိုန်ဘာ သီုၜါဇကုရ။ သၞာံ ၂၀၂၅ ဂိတုဂျူလာင် ၅ (သက္ကရာဇ် ၁၃၈၇ ဂိတုဒဂိုန် ၁၁ မၟံက်) တ္ၚဲသ္ၚိသဝ်ဂှ် နူ ဂကောံဂိုဏ်ပဝါရဏာ ပအပ် ဘာဂှ် ကုတၠဂုဏ်နန္ဒမာလာရ။

ဒါယကာ မဒးဂၞပ် တၠဂုဏ်သုခတအ်ဂှ် ဟွံပေင်စိုတ် ကိစ္စဏအ်တုဲ နူ ဂကောံသံဃနာယကကီု ဂကောံဂိုဏ်ကီု ပ္ဍဲ အခိင်မလုပ်ဒဂိုန်ဂှ် ကၠုင် ဒၠောအ်ဗ္တောန် ပ္ညဳပ္ညပ်လဝ် နွံကီုလေဝ် ပ္ဍဲ သၞာံ ၂၀၂၅ ဂိတုအံက်တဝ်ဗာ ၉ အဃော မကၠောန်ဒၟံင် သဘင်လလးသ္ငာကထိုန်ဂှ် ဒါယကာ မညးဟွံပေင်စိုတ်တအ် တိုန်ကၠုင်ဘာတုဲ ကရေဲဟီု ထ္ၜးဆန္ဒ နကုစက်သမၠဲရမ္သာင်တဲ၊ တုဲပၠန် မၞိဟ်တြုဟ်လ္ၚဵုဂှ် သၠိုက် ဂၠိက်တုဲ ဟီုလက် ကုသင်ဂိုဏ်ပဝါရဏာဂမၠိုင်ရ။ ဂိတုနဝ်ဝေမ္ဗာ ၄ အခိင် ကျာ်ဇၞော် မကဵုဒၟံင် ပိုန်ဂှ် မၞိဟ်လ္ၚဵု တိုန်ကၠုင် ဘာတုဲ ပလှ်ပလီုထောအ် ရုပ်ဗဳနာင် ရုပ်ကျာ်ဇၞော်ဘာတအ်ရ။ ဟိုတ်ပြဝဏအ်တုဲ မၞိဟ်မပါလုပ်လဝ် ပ္ဍဲ ကမၠောန်ဏအ် ၁၁ တၠဂှ် ဒးဒုင်စောဲ အမှုပြဝသာသနာညံင်ဂွံလီု နကုရာဇာသာတ်ဇၞော် ပိုဒ်ဇၞော် ၂၉၅ ရ။

ကျာ်ဇၞော်မနွံပိုန်ဘာဂမၠိုင်

ကျာ်ဇၞော်ဘဒ္ဒန္တသုနန္ဒ

သက္ကရာဇ် ၁၃၈၆ ဂိတုစဲ ၃ စွေက် (၂၀၂၄ ဨပြဳ ၂၆) တ္ၚဲသိုက် အခိင် နူဂယး ၁၀း၃၀ က္လိဂွံအာယုက် ၇၃၊ ဝှ် ၄၉ စုတိကလိလောန်စဴအာသွဝ်ရ။။

ဘဒ္ဒန္တနန္ဒမာလာ

မဂွံအပ်ပြာပ် သွက်ဂွံဒှ် ညးမနွံပိုန်ဘာ နူ ဂကောံဂိုဏ်ပဝါရဏာ နူ သၞာံ ၂၀၂၅ ဂိတုဂျူလာင် ၅ (သက္ကရာဇ် ၁၃၈၇ ဂိတုဒဂိုန် ၁၁ မၟံက်) တ္ၚဲသ္ၚိသဝ်။

နိဿဲ

ကလေင်ကေတ်လဝ် နူ "

"