ဒဒန်ဂြာင် (ကအ်ကြိက်)

ဒဒန်ဂြာင် (ကအ်ကြိက်)

(Gyaing Kawkareik Bridge, ဂျိုင်း (ကော့ကရိတ်)တံတား)) ဂှ် ဒှ် ဒဒန် မစၠောအ် ၜဳဂြာင် မနွံ ဗဒါဲ ကွာန်ဂြာင် ပွိုင်ဍုင်ကအ်ကြိက်။ တုဲပၠန် ဒဒန်ဏအ်ဂှ် ဒှ် ဒဒန် မနွံ လတူ ဂၠံင်ဇၞော် ဖာအင်၊ ဗြဝတဳ၊ မဗစိုပ် ကုမတ်မလီုရ။ ဒဒန်ဝွံ ဒှ် ဒဒန်ဇုက်ပသဲက္ဍိုင်၊ မဒှ် ဂကူဒဒန် Extradosed Bridge မဆက်လဝ် Steel Shell ကု Concrete မဒှ် နဲကဲဇပါန်၊ ဇမၠိင် နွံ ၁၉၀၃ ပေ၊ အနာံ ၇၄ ပေ၊ ဂၠံင်ကွဳစက် နွံ ၄ ဍာန်၊ မွဲမွဲကရေက် နွံ ဂၠံင်မၞိဟ် သမၠဲ ၁,၂ မဳတာ။ တုဲပၠန် မနွံသမၠုင် မဗၠးဍာ် ၃၅ ပေ၊ စဵု ကုလျိုင် ၇၅ တာန် ဒုင်မာန်ရ။ ဒဒန်တၟိဏအ်ဂှ် သြိုင်လဝ် ဗဒါဲ ဒဒန်တြေံ နကုနဲပညာဇပါန် အေဂျေန်သဳပရေင်ပံင်တောဲဍုင်နာနာဇပါန် ဗွဲခမၞန် (JICA) မကော်ဂး ဇိစ ရ။

စမြိုင် ကေုာံ ဘဏ္ဍာ

ဒဒန်ဇုက်တြေံဂှ် ဟိုတ်နူ ဟွံခိုင်တုဲ သြိုင် ဒဒန်တၟိ ဗဒါဲ ဒဒန်တြေံဂှ်ရ။ သၞာံ ၂၀၁၈ ဂိတုဨပြဳ ၁၃ ဂှ် နူ ဌာနဝန်ဇၞော်ပရေင်သြိုင်ခၞံ ကဵု သတိ ဒဒှ်ရ ဒဒန်ဇုက်တြေံဂှ် လျိုင်ဇြိုင်ဇြိုင် ဒုင်ဟွံမာန်ရတုဲ ကွဳစက် မနွံ လျိုင် ၁၃ တာန် ကု အောန် နူဂှ်ဟေင် ကဵု အခေါင်မတတ် ဒဒန်ဇုက်တြေံဂှ်ရ။ သွက်ကွဳစက် မဇြိုင်နူ ၁၃ တာန်မ္ဂး သ္ဒးတတ် ဒဒန် Pontoon မစွံလဝ် ဗဒါဲဒဒန်ဂှ်ရောင်။

ဒဒန်တၟိဂှ် နူ JICA ဖံင်ဒေရှေန် ဖအိုတ် သြန် ၆,၈ အသင်ဃဲ (ဗဳလဳယာန်)ယာန်ဇပါန် တုဲ နူ သၞာံ ၂၀၁၉ ဂိတု မေ ၃ ဂှ် စသြိုင်လဝ်ရ။

သၞာံ ၂၀၂၅ ဂိတုမာတ် ၁၀ ဂှ် ကၠောန် သဘင်ပံက်ဒဒန်ရ။ ပ္ဍဲ သဘင်မပံက်ဒဒန်ဂှ် ဝန်ဇၞော်ကၟိန်ဍုင် ဥူမျိုးသန့် ဌာနဝန်ဇၞော်မသြိုင်ခၞံ၊ သကိုပ်ဝန်ဇၞော် တွဵုရးဍုင်ကရေင် စောမြင့်ဦး ကောံ ကုဝန်ဇၞော်ဂမၠိုင် တွဵုရးကရေင် ကောံ ကုဒုတိယသကိုပ်ရး ဂဥုပ်ဌာနပၞာန်အဂၞဲ ကောံ ကုညးတာလျိုင်ဌာနဇၞော်ဇၞော်ဂမၠိုင် တိုန်စိုပ်လဝ်ရ။

အဃောမကၠောန်ဒၟံင် သဘင်မပံက်ဒဒန်ဂှ် နူ

ဒပ်ပၞာန် ဗၠးၜးဍုင်မည်

ဂကောံဒရုမ် Spring UAV Force - G3 Fixed-wing ဗလးဏာ ဒရုမ်ပိဖဍိုက်၊ အခိင်ဂယး ၅း၃၈ မွဲဖဍိုက်၊ ၅း၄၃ မွဲဖဍိုက်၊ ၈း၃၀ မွဲဖဍိုက်တုဲ ဆၜိုတ်မခေပ်ဇုက်ဗၠဲတုဲဂှ် ညးတာလျိုင်တအ် ဒးဒြေပ်ပါဲရ။ ကောန်ပၞာန်ဗၟာ ၃ တၠ ဒးချိုတ်အာ၊ ၜိုတ် ၅ တၠ ဒးအာဝပ်ရ။ ဟိုတ်နူ Jammer နူဒပ်ပၞာန်ဗၟာတုဲ ဗုမ်မတောဲလဝ် ပ္ဍဲဒရုမ်မွဲမဂှ် ကလဟ် ဒတုံစှ်ေ ဗဒါဲဘာဗတောန်လိက်တုဲ ညးဍုင်ကွာန်မွဲတၠလေဝ် ဒးအာ ဝပ်ညိညကီုရ။

နိဿဲ

ကလေင်ကေတ်လဝ် နူ "

"