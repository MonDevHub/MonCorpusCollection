ဒဵုကျာ်ဂြင်ပ္တီ၊ ဘာဂိုဏ်ရာမညနိကာယ ကွာန်ကၠအ်ဗဒဝ်

ဘာဒဵုကျာ်ဂြင်ပ္တီ

ဂိုဏ်ရာမညနိကာယဝွံ နွံပ္ဍဲ ကွာန်ကၠအ်ဗဒဝ် ပွိုင်ဍုင်ဇြပ်ဗု။ အတိုင်စရင်လုပ်ဒဂိုန် နူရုင်ရာမညနိကာယမ္ဂး ပ္ဍဲဘာဝွံ သင်မလုပ်ဒဂိုန် ပ္ဍဲသၞာံ ၂၀၂၁ ဂှ် နွံခမဳ ၁၃ ဇကု၊ ထပိုယ် ၂ ဇကု။

ဝင်

အတိုင်ဝင်ကျာ်မ္ဂး ကျာ်စေတဳ မနွံပ္ဍဲဒဵုကျာ်ဂရင်ပ္တီဝွံ ဒက်ပ္တန်လဝ် နူကဵု အခိင်ကျာ်တြဲမက္ည စိုပ်ကၠုင် ပ္ဍဲရာမညဒေသတေအ်ရ။ အတိုင်ဝင် သကုတ်လက်ကြဴဏအ်မ္ဂး ဟွံသက္ကရာဇ် လောန်ကၠုင်ၜိုတ် ၁၀၀ သၞာံပြင်ပြင်ဂှ် ခမဳသင်မန် နူဍုင်ဒျူဒျာ (ဍုင်သေံ) ကၠုင်လဟဵုလဝ် စေတဳဏအ် မွဲဝါ။ သက္ကရာဇ် ၁၂၈၆ ကျာ်ဇၞော်အစာတၠဘဒ္ဒန္တပညာဒဳပ မဟာထေရ် နူကွာန်အင်ခေဝ်၊ ဘာအင်ခေဝ် အာဂတ ပၠတရဴတုဲ လဟိင်လဝ် မွဲဝါ။ သက္ကရာဇ် ၁၃၄၇ ဂိတုပုဟ် ၈ မမံက်၊ ခမဳ မနွံယၟု ဝါရလင်္ကာ (ညးမဒှ်ကျာ်ဇၞော်ဘာ) က္လေင်လဟဵုပလေဝ်လဝ်မွဲဝါတုဲ သီုပ္တန် ဘာရ။

ဘာဒဵုကျာ်ဂြင်ပ္တီဝွံ ကျာ်ဇၞော်ဝါရလင်္ကာ ဒှ်ညးမပ္တန်လဝ်ရ။

ကျာ်ဇၞော်မနွံပိုန်ဘာဂမၠိုင်

ကျာ်ဇၞော်ဘဒ္ဒန္တဝါရလင်္ကာ သက္ကရာဇ် ၁၃၈၄ ဂိတုဝှ် ၇ မမံက် (၂၀၂၂ အံက်တဝ်ဗါ ၁) တ္ၚဲသ္ၚိသဝ် အခိင်၁၃း၃၀ မိနေတ် က္လိဂွံအာယုက် ၉၁၊ ၆၈ ဝှ် စဴအာသွဝ်။

ကျာ်ဇၞော်ဘဒ္ဒန္တသာမိက ဂွံဒုင်ခပတိုန် နဒဒှ် နွံပိုန်ဘာ နူကဵု ဂကောံသင်ဂိုဏ်ဂမၠိုင် ပ္ဍဲ အံက်တဝ်ဗါ ၂၁၊ ၂၀၂၂။

နိဿဲ

ကလေင်ကေတ်လဝ် နူ "

"