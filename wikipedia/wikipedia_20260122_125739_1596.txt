န

Pallava na

န

(

အၚ်္ဂလိက်

:

na; the twentieth letter of the modern Mon alphabet

)ဂှ် ပၞောဝ်ကဵု ဗျည်မန် ခေတ်တၟိ (၃၅) မဂှ် ဒှ်အက္ခရ် မရနုက်ကဵု ၜါစှ်ောတုဲ ပ္ဍဲကဵုအရေဝ်မန် မၞုံရမ္သာင်ၜါၜါ ရမ္သာင်သာ ကဵု ရမ္သာင်ဇြိုင်ဂှ်မ္ဂး "န" ဂှ် သီုဒှ်ဗျည်ရမ္သာင်ဇြိုင်တုဲ ပၠုပ်လဝ် လၟိဟ်ပ္ဍဲဂကောံဗျည်ဒုတိယ။ ရမ္သာင်မန် မွဲဂကောံမနွံပန်ပန်ဂှ် "န" နွံ ပ္ဍဲဒၞာဲရမ္သာင်ပိ။ "ဏ" သာ၊ "ဏှ" သာဇြိုဟ်၊ "န" ဇြိုင်၊ "နှ?" ဇြိုင်ဇြိုဟ်။

ဝင်

အက္ခရ် "န" ဝွံ နူတမ် ကၠုင်နူ အက္ခရ်ဂြန္ထ နူဒေသဍုင်အိန္ဒိယသၠုင်ကျာ ဗွဲမဂၠိုင်ကော်ခဴစ အက္ခရ်ပလ္လဝ နူအေဒဳ (၅-၆) ဗွဝ်ကၠံရ။ အက္ခရ်ပလ္လဝဂှ် စောန်ဆက်ကၠုင် နူအက္ခရ်ဗြဟ္မဳ။

တမ်မူလ အက္ခရ်ဗြဟ္မဳဂှ် တၠပညာတအ် လညာတ်ဟွံတုပ် ရေင်သကအ်ကီုလေဝ် လညာတ် Georg Bühler မဟီုလဝ် ဒဒှ်ရ အက္ခရ်ဗြဟ္မဳ နူတမ် မကၠုင်နူသေမိတိစ် (Semitic)ရ။ အတိုင်လညာတ်ညးမ္ဂး ပ္ဍဲၜိုတ် ဘဳသဳ ၆ ဗွဝ်ကၠံဂှ် ဗဗၞးတအ် ကေတ်အက္ခရ်ဂှ်တုဲ ညံင်ဂွံကိတ်ညဳ ကုရမ္သာင်သံသကြိုတ် ကေုာံ ပြကြိုတ်ဂှ် ညးတအ် ဖန်ဗဒှ်လဝ်ရ။

လညာတ်တၠပညာ မပ္တံကဵု G.R. Hunter, S.R. Rao, John Newberry ကေုာံ Krishna Rao တအ် ညာတ်ကေတ် အက္ခရ်ဗြဟ္မဳဂှ် နွံအဆက်တမ် နူကဵု အက္ခရ်/သင်္ကေတအိန္ဒူ (Indus script/Indus symbol) ရ။

ကၟက်

နဂှ် နဒဒှ် ကၟက် (ကွက် န) မွဲလေဝ် စကာကီုရ။ ဗီုမချူကွက်န (ၞ) ဂှ် ဒှ်ဗီု မချူန နူတမ်တေအ်ရ။ ဟီုမွဲသာ်ပၠန် ဗီုပြင် မချူနဂှ် နကဵုဒၞာဲဓမ္မတာဂှ် ၜိုန်ရ ပြံင်လှာဲအာ တၟာဂလိုင် တ္ၚဲဏအ် ဒှ်အာ နကဵု ဗီု (န) ကီုလေဝ် ပ္ဍဲကာလမချူ ကွက်စုတ် ပ္ဍဲသၟဝ်ဗျည်မွဲမွဲမ္ဂး ချူဒၟံင် အတိုင်တြေံဖိုဟ်ရ။ နူကဵု ဗြဟ္မဳတေအ်ဂှ် န ကဵု ဏ ၜါဏအ် ပါ်လဝ်ဟွံမဲ နွံဆ န မွဲမတုဲ ပတိတ်ရမ္သာင်ၜါ။ ကာလစိုပ်ခေတ်ပလ္လဝဂှ် သွက်ရမ္သာင်သာဂှ် ဗဒှ်ပတိုန် ဏ ရ။ ဟိုတ်နူဂှ်ရ ၞ ပ္ဍဲကၟက်ဂှ် စဵုတ္ၚဲဏအ် ဒှ်ဒၟံင် ဗျည်ရမ္သာင်ၜါ မပတိတ် ရမ္သာင်န ကဵု ရမ္သာင် ဏ ဖိုဟ်ရ။ ယဝ်ရပံင်ကဵု ဗျည်ရမ္သာင်သာမ္ဂး ပ္တိတ်ရမ္သာင်သာ (ဏ)၊ တုဲ ယဝ်ရပံင်ကဵု ဗျည်ရမ္သာင်ဇြိုင်မ္ဂး ပ္တိတ်ရမ္သာင်ဇြိုင်ရ။ ဥပမာ ကၞ (ကဏ)၊ ခၞ (ခဏ)၊ ဂၞ (ဂန) မြဴသာ်ဝွံ ဒှ်တမ်ရ။

နိဿဲ

Bee Htaw Monzel (2018) Comparison of Mon and Pyu Writing Systems and Myittha Inscription pp. 38-39

"

Pallava script

" SkyKnowledge.com date=2010-12-30

Cristian Violatti (14 Nov 2016)

A ancient history Encyclopedia

; Brahmi Script

Salomon, Richard,

On the Origin Of The Early Indian Scripts: A review Article Journal of the American Oriental Society 115.2 (1995), 271-279

Rajat K Pal,

A New Light on the decipherment of Indus-Saraswati Script

Retrieved 19-09-2019.

ဗဵု

t

e

အက္ခရ်မန်ဂမၠိုင်

ဗျည်မန်ဂမၠိုင်

ဂကောံဗျည်ရမ္သာင်သာဂမၠိုင် (ဗျည်ပထမ)

က

ခ

စ

ဆ

တ

ထ

ဍ

ဏ

ဋ

ဌ

ပ

ဖ

သ

ဟ

ဠ

ၜ

ၐ

ဂကောံဗျည်ရမ္သာင်ဇြိုင် (ဗျည်ဒုတိယ)

ဂ

ဃ

ဇ

ၛ

ဎ

ဒ

ဓ

န

ဗ

ဘ

လ

ၝ

ၑ

ဂကောံဗျည်ရမ္သာင်ၜါ

ၚ

ည

မ

ယ

ရ

ဝ

အ

သွိုရ်မန်ဂမၠိုင်

အ

အာ

ဣ

ဣဳ

ဥ

ဥု

ဨ

အဲ

သြ

အဴ

အံ

အး

ဝင်အက္ခရ်မန်

ဘာသာမန်

ကလေင်ကေတ်လဝ် နူ "

"