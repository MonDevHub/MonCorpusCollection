ပလိုတ်၊ ဘာဂိုဏ်ရာမညနိကာယ ကွာန်ကြေဝ်ဏာ

ဘာပလိုတ်

ဂိုဏ်ရာမညနိကာယဝွံ နွံပ္ဍဲ ကွာန်ကြေဝ်ဏာ၊ ပွိုင်ဍုင်ကျာ်မြဟ်၊ တွဵုရးဍုင်မန်။

ဝင်

သက္ကရာဇ်ဍုင် ၁၂၉၁ သေဋ္ဌဳတၠတိဗ္ၚ မသုန်တၠ မတွဟ်ဂး အနော်နောတ် (အုမ်ဗယိ)၊ အနော်မူ (အုမ်ဗယိ)၊ အနော်နး (အုမ်ဆက်တိတ်)၊ အနော်ဏိုဲ (အုမ်မင်ဂၠန်)၊ အနော်လှ (အုမ်ခြိုင်ပြေင်) တအ် သြိုင်ပတန်ဘာတုဲ အပ်ပြာပ်ဇိုန်ဏှင် ကုကျာ်ဇၞော် ဘဒ္ဒန္တဝါရ။ ဘာဂှ် ဟိုတ်နူ မသြိုင်လဝ် ဗဒါဲစောဝ်ဝိတုဲ ဘာစောဝ်ဝိ ညးကော်စ၊ ဗွဲကြဴ ဒှ်အာ ဘာဝိ၊ ဟိုတ်နူ ဘာဂှ် နွံ လပါ်ပလိုတ်ကွာန်တုဲ ဘာပလိုတ် ညးဂမၠိုင် ကော်စဂၠိုင်တုဲ ယၟုတၞဟ်တအ်ဂှ် ကၠေအ်အာတုဲ စဵုကုလၟုဟ် ကော်စ ဘာပလိုတ်ရ။ သက္ကရာဇ် ၁၃၄၆ ဂှ် စပတန်ကၠုင် ဘာတိုက်လိက်ရ။

ကျာ်ဇၞော်မနွံပိုန်ဘာဂမၠိုင်

ကျာ်ဇၞော် ဘဒ္ဒန္တဝါရလင်္ကာ (သက္ကရာဇ် ၁၂၉၁ - သက္ကရာဇ် ၁၃၂၃ ဂိတုမြေက္ကသိုရ် စုတိစဴသွဝ်)

ကျာ်ဇၞော်ဘဒ္ဒန္တဝါရ ဝွံ ဒှ် မၞိဟ်ဇာတိကွာန်ဟံဂါံ ပွိုင်ဍုင်ရေဝ်၊ မဂွံဒှ် ကျာ်ဇၞော် ဘာပလိုတ် ကိုပ်ကၠာအိုတ်ဝွံ အခိင် မကလိဂွံအာယုက် ၉၂ သၞာံ သိက္ခာ ၆၉ ဝှ်ဂှ် စုတိအာ ပ္ဍဲ သက္ကရာဇ် ၁၃၂၃ ဂိတုမြေက္ကသိုရ်။

ကျာ်ဇၞော် ဘဒ္ဒန္တဝါရ (သက္ကရာဇ် ၁၃၂၃ ဂိတုမြေက္ကသိုရ် - သက္ကရာဇ် ၁၃၂၅ ဂိတုခ္ဍဲသဳ ၄ မၟံက်)

အခိင်ကျာ်ဇၞော် မကလိလောန်စဴသွဝ်ဂှ် က္လိဂွံ အာယုက် ၈၇ သၞာံ၊ သိက္ခာ ၆၂။

ကျာ်ဇၞော် ဘဒ္ဒန္တဥတ္တမ (သက္ကရာဇ် ၁၃၂၅ ဂိတုခ္ဍဲသဳ ၅ မၟံက် - )

ကျာ်ဇၞော်ဝွံ ရာံတိတ် နူဘဝကျာ်ဇၞော်။

ကျာ်ဇၞော် ဘဒ္ဒန္တနန္ဒသာရ ( - ၁၃၃၂ ဂိတုဝှ် ၄ စွေက် ရာံတိတ် နူဘဝခမဳ)

ကျာ်ဇၞော် ဘဒ္ဒန္တသဳလဝန္တ (သက္ကရာဇ် ၁၃၃၂ ဂိတုဝှ် ၄ စွေက် - ၁၃၈၅ ဂိတုမာဃ် ၅ မၟံက်)

ကျာ်ဇၞော်ဘဒ္ဒန္တ သဳလဝန္တ က္တဵုဒှ် မၞိဟ် ပ္ဍဲ သက္ကရာဇ် ၁၃၀၈ ဂိတုပုဟ် ၁၁ စွေက် တ္ၚဲသိုက် ပ္ဍဲကွာန်ကြေဝ်ဏာ၊ မဒှ် ကောန် နာဲဘတေတ် မိနှအ်။ ပၞောဝ်ကောဒေအ် သီုဖအိုတ် ထပှ်၊ ဒှ် မၞိဟ်မရနုက်ကုၜါ။ နူဍောတ်ဍောတ် မိမၜါ ခုတ်ကဵုလဝ်ယၟု မာံဖေတိုင်။ သက္ကရာဇ် ၁၃၂၀ ပထပိုယ်တုဲ ကလိဂွံယၟု ထပိုယ်သဳလဝန္တ။ သက္ကရာဇ် ၁၃၂၈ ဂိတုဇှ်ေ ၈ စွေက် တ္ၚဲသ္ၚိသဝ် ဒှ်ခမဳ ပ္ဍဲ ဘာကျာ်၊ ကွာန်နာင်ပြာင် ပွိုင်ဍုင်မုဟ်ဍုင်။ ပရေင်ပညာ ကျာ်ဇၞော်ဝွံဂှ် ဘာတန် မံင်လဝ် တန်မူလ၊ ပထပိုယ်တုဲ ကတ်လိက်ပရိယတ် ဂွံအံင်ကေတ် တန်ဍောတ် နူအလဵုအသဳ။ နူသက္ကရာဇ် ၁၃၃၂ ဂိတုဝှ် ၄ စွေက်ဂှ် ဂွံဒှ် ကျာ်ဇၞော် ဘာပလိုတ်ဝွံတုဲ သက္ကရာဇ် ၁၃၈၅ ဂိတုမာဃ် ၅ စွေက် ဂှ် က္ညစဴအာသွဝ်ရ။

ကျာ်ဇၞော် ဘဒ္ဒန္တဇနိန္ဒ (သက္ကရာဇ် ၁၃၈၆ ဂိတုဒဂိုန် ၇ မၟံက် - လၟုဟ်)

ကျာ်ဇၞော် ဘဒ္ဒန္တဇနိန္ဒ ဝွံ ကိုပ်ကၠာ ဟွံဒှ် ကျာ်ဇၞော်ဂှ် ဒှ်လဝ် အစာလိက်၊ ဂွံအံင်လဝ် တန်သာသနဓဇဓမ္မာစရိယ။ ပ္ဍဲ သၞာံ ၂၀၂၄ ဂိတုဂျူလာင် ၁၂ (သက္ကရာဇ် ၁၃၈၆ ဂိတုဒဂိုန် ၇ မၟံက်) တ္ၚဲသိုက်ဂှ် ဂွံဒုင်ပအပ် မဂွံဒှ် ကျာ်ဇၞော် မနွံပိုန်ဘာရ။ အခိင်ဂှ် ကျာ်ဇၞော်ဝွံ ကလိဂွံ အာယုက် ၅၃ သၞာံ သိက္ခာ ၃၃ ဝှ်။ မဂၞန်မလုပ်အဝေါင်သာသနာဂှ် ၁၀/မလမ(သ)၀၀၂၅၆၁။။

နိဿဲ

ကလေင်ကေတ်လဝ် နူ "

"