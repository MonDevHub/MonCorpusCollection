ဗီုကဝ်တူ သ္ကုတ်(၂) "ဒေဝတဴလောကဗျူဟ"

ဗီုကဝ်တူ သ္ကုတ်(၂)  "ဒေဝတဴ လောကဗျူဟ"

ကာလကၠာကဝ်ဟွံဂွံတူက္ဍင် ဗၞတ်မွဲကိုတ်သၞာံဂှ် ဒေဝတဴလောကဗျူဟတအ် စှ်ေကၠုင်လၟိင်လၟဟ် ကုမၞိဟ်ဂမၠိုင် 'ကောလဟလ' က္တဵုဒှ်ကၠုင်ရ။

ဒေဝတဴနူဍုင်သွဝ် စတုမဟာရာဇ် လောကပါလ မမင်မွဲလိုက်တအ်ဂှ် ဆာန်ဍူသတ်မၞိဟ်တအ်တုဲ  လတက်ကေတ်ဗွိုက်လတက် သာ်ဗ​ကေတ်ကြံင်င် ဗလာဲလဝ်သော်က္ဍိုပ် ဖ​လိုပ်လဝ်ဍာ် ဍေက်က် နကဵုဍာ်ရမတ်ဇွောဝ်ဍေင်မံင်ဂှ် ရပ်နင်ကၠဵုဒေဝတဴမ​ဇၞော် ဂပ်ဝ်လ္ၚုလ္ၚန်ဖေက်ဂၟံက် စှ်ေကၠုင်ထ္ၜးဇကု ကုမၞိဟ်တအ်တုဲ လၟိင်လၟဟ် ကညာင်က​ရေဲတဴ နကဵုရမျာင် အောန်စိုတ်ရ။

" ယွံသဟာဲတအ် ဟွံလအ်မ္ဂး ကဝ်ပိုဲတန်တဴဒၟံင်ဏအ် ဒးတူအာရရောင် စနူအခိင်လၟုဟ်တုဲ အာစိုပ်မွဲကိုတ်သၞာံပၠန်မ္ဂး ကဝ်ဏအ် တူရဏောင်၊ ကာလကဝ်တူဂှ်မ္ဂး ဘုံမၞိဟ်မၞးတအ်ကီု ဘုံသွဝ်(၆)ဘုံကီု စဵုကဵုဘုံဗြီု ပထမဇျှာန်ပိဘုံ ဒးတူဆောံလေင်အာ နူကဵုဘဲပၟတ်အိုတ်ရောင်

ဟိုတ်ဂှ်ရ မၞးတအ်လ္ပဝိဝိင် လ္ပဟိုတ်မာဲမံင်အိုတ်တုဲ ကၠောန်လဝ်ကေင်ကာကုသဵုအိုတ်ညိ၊ ကၠောန်ၜတ်ဗ္စဖျုင် လွဳပရာ မိမ-အစာညိ၊ ရှ်ေသှ်ေရဴဂဴ ညးဇၞော် အာယုဝဍ္ဎိတအ်အိုတ်ညိ "

မပ္တံသာ်ဏအ် နကဵုရမျာင်ဂပ်ဝ်အောန်စိုတ် နွံမဟာကရုဏာ ဂွိင်ကဵုသတ်မၞိဟ်တအ်ကီု ဇကုဇကုလေဝ် ဟွံဗၠးနူဘဲပၟတ်ကဝ်တူကီုတုဲ စံင်တူ ဒှ်တဴသောကဗွဲမ​လောန်တုဲ ဒေဝတဴလောကဗျုဟ လၟိင်လၟဟ် လဴပၟိင်တဴကဵု ကုမၞိဟ်တအ်ရ။

မၞိဟ်ဂမၠိုင်လေဝ် ဂွံမိင် ဂွံညာတ်ကေတ်ဒေဝတဴတအ် မကညာင်က​ရေဲကဵုသတိဂှ်တုဲ ဖေက်ဂၟံက်ကၠုင် က္တဵုဒှ်သံဝေဂအိုတ်တုဲ ကောံကၠုင်ဇ​ရေင် ဒေဝတဴဂှ်အိုတ်ရ၊ ဟိုတ်နူမၞိဟ်ဂမၠိုင် ကောံကၠုင်ဒၟံင်အိုတ်ဂှ်ရ  ညးကော်စ ' လောက ဗျူဟ ' ရ။

နိဿဲ

ကလေင်ကေတ်လဝ် နူ "

"