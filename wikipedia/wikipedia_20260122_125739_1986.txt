ဗော်ညးဗြဴ(မန်)

ဗော်ညးဗြဴ(မန်)

(ဗၟာ: အမျိုးသမီးပါတီ (မွန်)၊ အင်္ဂလိက်: Women Party (Mon)) ဝွံ ဒှ်ဗော်ပရေင်ဍုင်ကွာန် မဒက်ပ္တန်လဝ် ဗွဲတၟေင် နကဵုညးဗြဴဂကူမန်ဂမၠိုင်၊ မပ္တိုန်စၟတ်သမ္တီ နဒဒှ် ဗော်ပရေင်ဍုင်ကွာန် ကိုပ်ကၠာအိုတ် ပ္ဍဲသၞာံ ၂၀၁၄။ ဗော်ဝွံ နူစမဒက်ပ္တန်တေအ်ဂှ် မိတာန်ရှေန် (မိသန်းရှင်) ဒှ်ဥက္ကဋ္ဌတုဲ ညးအုပ်ကာနာနာဂှ် ဒှ်မိသန်းသန်းဆွေ။

နကဵုဗော်ဝွံ သဘင်မာဲ၂၀၁၅ဂှ် ဒုင်ရုဲစှ်လဝ် ပ္ဍဲတွဵုရးဍုင်မန် ရးတၞင်သဳ သီုဖအိုတ် ၄ ဒၞာဲ၊ သဘင်မာဲ ၂၀၂၀ ဂှ် ဟိုတ်နူ မိက်ဂွံဝေင်ပါဲ ညံင်ညးစၞးဗော်မန် ဟွံဂွံထပ်ရေင်သကအ်တုဲ ဒုင်ရုဲစှ်လဝ် ပ္ဍဲရးဨရာဝတဳသၟးရ။ သဘင်မာဲ သၞာံ ၂၀၁၅၊ သၞာံ ၂၀၂၀ ဂှ် ဆမွဲဒၞာဲကီု ဟွံက္လိဂွံဇမၞးရ။

ဝင်

ဗော်ညးဗြဴ(မန်) ဝွံ နကဵု မိတာန်ရှေန် (မိသန်းရှင်) အာဂတပၠတရဴတုဲ ဒက်ပ္တန်လဝ် ဗော်ဝွံ ပ္ဍဲသၞာံ ၂၀၁၄၊ ပတိုန်အာတ်မိက် သွက်ဂွံဒက်ပ္တန်ဗော် ပ္ဍဲအလဵုအသဳ ပ္ဍဲ ၂၄ အံက်တဝ်ဗါ ၂၀၁၄ တုဲ က္လိဂွံစၟတ်သမ္တီ ပ္ဍဲဂိတုမေ ၂၈၊ ၂၀၁၅။

ရန်တၟအ်ကဵု သွက်ဂွံလုပ်ပေါဲဗတိုက် သွက်အခေါင်မၞိဟ်ဗြဴသီုဖအိုတ်တုဲ ပ္ဍဲအခိင်ကာလ ဒက်ဗော်ဂှ် ကဵုလဝ်ယၟု "ဗော်ညးဗြဴဂမၠိုင်" နကဵု ဘာသာဗၟာ "အမျိုးသမီးများပါတီ"ကီုလေဝ် နကဵု ကမ္မရှေန်မာဲဂှ် ညးတအ်ဟီု ယၟုဂှ် ဒှ်အာ ယၟုမပစၞး ကုညးဗြဴအလုံမွဲကၟိန်ဍုင်တုဲ နကဵုယၟုဂှ် ညးတအ် ဟွံပကဵုဒတန်၊ စၞးဂှ် ကဵုခုတ်ယၟု ဗော်ညးဗြဴ(မွန်) နကဵု ဘာသာဗၟာ "အမျိုးသမီးပါတီ (မွန်)ရ။

သဘင်မာဲ သၞာံ ၂၀၁၅ ဂှ် နကဵုဗော်ဝွံ လုပ်ဒုင်မာဲ သွက်စၠတ်ထဝ်ကောန်ဂကူ ပ္ဍဲရးဒေသဇၞော်တၞင်သဳဂှ် မိမြင့်သန်း (တ္ၚဲဒှ်မၞိဟ် ၁၀ ၀၇၊ ၁၉၆၈)၊ ပ္ဍဲတွဵုရးဍုင်မန်ဂှ် နီနီလွင် (တ္ၚဲဒှ်မၞိဟ် ၀၇၊ ၀၈၊ ၁၉၆၇)၊ တွဵုရးဍုင်မန်ပၠန် မိတာန်ရှေန် (တ္ၚဲဒှ်မၞိဟ်၁၀၊ ၀၈၊ ၁၉၆၂)၊ သွက်စၠတ်ထဝ် ညးဍုင်ကွာန် ပွိုင်ဍုင်မုဟ်ဍုင် မိမိုးမိုးခိုင် (တ္ၚဲဒှ်မၞိဟ် ၀၃၊ ၁၂၊ ၁၉၇၉)။

သဘင်မာဲ ၂၀၂၀ ဂှ် ဟိုတ်နူ ဟွံမိက်ကဵု ညးစၞးဗော်မန် လုပ်ပြိုင်ဒၞာဲထပ်ရေင်သကအ်တုဲ နကဵုဗော်ဝွံ ဟွံလုပ်ပြိုင် ပ္ဍဲဒၞာဲ

ဗော်ညဳသၟဟ်မန်

မလုပ်ပြိုင်ဂမၠိုင်တုဲ စၞးဂှ် အာလုပ်ပြိုင် ရးဒေသဇၞော်ဨရာဝတဳ မသုန်ဒၞာဲ ဥက္ကဋ္ဌ မိတာန်ရှေန် (မိလျိုင်မန်) ဂှ် လုပ်ပြိုင် သွက်စၠတ်ထဝ်ညးဍုင်ကွာန် ပွိုင်ဍုင်ဖာသီ၊ ဒေါ်တင်ဇာလွင်၊ ဒေါ်ခင်စမ်းလှိုင်၊ မိတင်တင်ထွေး ကဵု ဒေါ်အေးဝင်းတအ်ဂှ် လုပ်ပြိုင် သွက်စၠတ်ထဝ်ရးဇၞော် ပ္ဍဲပွိုင်ဍုင်ဖာသီ၊ ကုန်ဘာ (ကျောင်းကုန်း)၊ ငပုတော တအ်ရ။

သၞာံ ၂၀၂၃ ကမ္မရှေန်မာဲ ကၠောန်ခၞံ သၞောဝ်ဥပဒေ မဆေင်ကုဗော်ဍုင်ကွာန်တၟိတုဲ ဗော်ပရေင်ဍုင်ကွာန်တအ် ယဝ်ရ မိက်ဂွံ ဆက်တန်တဴအာ နကဵု ဗော်ပရေင်ဍုင်ကွာန်မ္ဂး ဂိတုမာတ် ၂၈၊ ၂၀၂၃ ဂှ် စွံလက်ကြဴအိုတ်တုဲ ဒးပၠုပ်စရင်ဂှ် နကဵု ဗော်ညးဗြဴ(မန်) ပ္တိုန်ပၠုပ်လဝ်စရင် နဒဒှ် ဗော်မစန်ဒက် အလုံမွဲကၟိန်ဍုင်ရ။

သၞာံ ၂၀၂၃ ဂိတုဂျောန် ၂၃ ဂှ် နူကဵု ကမ္မရှေန်မာဲကၟိန်ဍုင် ပဒတန် ကဵုစၟတ်သမ္တီ ဗော်အပ္ဍဲသၞောဝ် နကဵု ဂၞန်စၟတ်သမ္တီ (၃၁) ရ။

သၞာံ ၂၀၂၅ ဂိတုသေတ္တေမ္ဗာ ၉ ဂှ် နူ ကမ္မရှေန်မာဲ နကုတင်လလောင်တြး စၟတ် (၉၅/၂၀၂၅) ဂှ် ဟိုတ်နူ လၟိဟ် ကောန်ဗော် ကု ရုင်ဗော် အတိုင်မပိုင်ခြာလဝ်ဂှ် ဟွံပေင်တုဲ ဗော်ဂှ် ဒးဒုင်ပလီု နူ နဒဒှ် ဗော်ပရေင်ဍုင်ကွာန်ရ။

လညာတ်ပရေင်ဍုင်ကွာန်

ညးဗြဴတအ် ညံင်က္လိဂွံ အခေါင်မသ္ဒးကလိဂွံထေက်။

အပ္ဍဲဂကူမၞိဟ်တၞဟ်ခြာတအ်ဂှ် ညးဗြဴတအ် ညံင်က္လိဂွံ အခေါင်ဗွဲမတုပ်သၟဟ်

ညံင်ဂွံ ဆက်စၠောအ် ကုဗော်ညးဗြဴဂမၠိုင် မနွံပ္ဍဲလိုက်။

ညံင်ဂွံ ဒက်ပ္တန်အာ ဂကောံမၞိဟ်မၜိုဟ်လလံ ဖဲသအဳ။

ဆက်ဗှ် ပရူဗော်ပရေင်ဍုင်ကွာန်ဂမၠိုင်

နိဿဲ

ကလေင်ကေတ်လဝ် နူ "

"