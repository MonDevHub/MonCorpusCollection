ဗော်ပရေင်ဍုင်ကွာန် ကၟိန်ဍုင်ဗၟာ သၞာံ ၂၀၂၃

ဗော်ပရေင်ဍုင်ကွာန် ကၟိန်ဍုင်ဗၟာ သၞာံ ၂၀၂၃

ဂှ် ဒှ်လိက်ပရေင် မဆေင်ကဵု ပရူဗော်ပရေင်ဍုင်ကွာန်ဂမၠိုင် မနွံအပ္ဍဲကၟိန်ဍုင်ဗၟာ ကြဴနူ နကဵု

ကမ္မရှေန်မာဲ

ကၟိန်ဍုင်ဗၟာ မပ္တိတ်သၞောဝ် ဗော်ပရေင်ဍုင်ကွာန်တၟိ ပ္ဍဲသၞာံ ၂၆ ဇာန္နဝါရဳ ၂၀၂၃ ဂှ်တုဲ ဗော်ပရေင်ဍုင်ကွာန် ဗွဲမဂၠိုင် ဟွံဆက်ပ္တိုန် စၟတ်သမ္တီတၟိတုဲ ဒးဒုင်လီအာ နကဵု ဗော်ပရေင်ဍုင်ကွာန်မွဲ၊ တုဲပၠန် ဗော်လ္ၚဵုဂှ် က္လေင်ပတိုန်စၟတ်သမ္တီတၟိတုဲ ဆက်တန်တဴအာ နကဵု ဗော်ပရေင်ဍုင်ကွာန်၊ ဗော်တၟိလေဝ် က္တဵုဒှ်ကၠုင် နွံကီုရ။ တုဲပၠန် နကဵုသၞောဝ်တၟိဂှ် ပါ်လဝ် ဗော်ပရေင်ဍုင်ကွာန် ၜါဂကူ - ဗော်မစန်ဒက် အလုံမွဲကၟိန်ဍုင်၊ ဗော်မစန်ဒက် ပ္ဍဲတွဵုရး/ရးဇၞော်မွဲမွဲ ရ။

သၞောဝ်စၟတ်သမ္တီ ဗော်ပရေင်ဍုင်ကွာန် ကံင်သဳစၟိန်ပြမာန်ကၟိန်ဍုင်

သၞောဝ်စၟတ်သမ္တီ ဗော်ပရေင်ဍုင်ကွာန်

ကံင်သဳစၟိန်ပြမာန်ကၟိန်ဍုင်

(နိုင်ငံတော်စီမံအုပ်ချုပ်ရေးကောင်စီ နိုင်ငံရေးပါတီများ မှတ်ပုံတင်ခြင်းဥပဒေ) ဂှ် ဓဇက်ချူလဝ် နကဵု အတိုင် ဥပဒေသဇိုင် သၞာံ ၂၀၀၈ ပိုဒ်ဇၞော် ၄၁၉ နကဵု တင်ရန်တၟအ် 
ကၟိန်ဍုင်ပံင်ကောံ ညံင်ဟွံဂွံထကး၊
ပရေင်ပံင်ကောံဆာန်သၟိန်ကောန်ဍုင်အရင် ညံင်ဟွံဂွံလီု၊
အဝဵုကၞောတ်အထောတ်ဍုင် ညံင်ဂွံတန်ကြန် ဂှ် ပသဇိုင်တုဲ တၞဟ်နမဂွံဒက်ပ္တန်အာ ဗော်ပရေင်ဍုင်ကွာန် မဒုင်လဝ်တဲ သၞောတ်ဒဳမဝ်ကရေသဳဗော်ဇဳ မနွံကဵု စဳပၞောန်ဍာံပြ၊ မမင်မဲ ရှ်ေသှ်ေ သစ္စ ကေုာံ ဂုဏ်ကၟိန်ဍုင်ရ။

နူတ္ၚဲ သၞောဝ်ဥပဒေဂှ် မပစၟတ်သမ္တီတုဲ (နူ ဇာန္နဝါရဳ ၂၆၊ ၂၀၂၃) ဗော်ပရေင်ဍုင်ကွာန် မနွံဒၟံင် သီုဖအိုတ်တအ်ဂှ် ယဝ်ရ ဗော်ဇကု မိက်ဂွံ ဆက်တန်တဴဒၟံင် နဒဒှ် ဗော်ပရေင်ဍုင်ကွာန်ဏီမ္ဂး အပ္ဍဲ ၆၀ တ္ၚဲဂှ် သ္ဒးပ္တိုန်အာတ်မိက် နဒဒှ် ဗော်ပရေင်ဍုင်ကွာန်ရောင်။ ယဝ်ရ ဟွံပတိုန်မ္ဂး ဗော်ဂှ် အလဵုအလဵု လီုလာ်အာတုဲတုဲရောင် စၟတ်သမ္တီလဝ်ရ။

ဍာ်ဒကေဝ် ညးမပ္တန်ဗော်

အရာတၟေင် သၞောဝ်စၟတ်သမ္တီဗော်ပရေင်ဍုင်ကွာန် ကံင်သဳပၞာန်ဏအ် ကဵု သၞောဝ်တၞဟ်တအ်ဂှ် နကဵုသၞောဝ်ဝွံ ပါ်လဝ် ဂကူဗော်ပရေင်ဍုင်ကွာန်ၜါဂကူ၊ ဗော်ပရေင်ဍုင်ကွာန် မစန်ဒက် အလုံကၟိန်ဍုင် ကဵု ဗော်ပရေင်ဍုင်ကွာန် မစန်ဒက် နကဵုရးဇၞော် ဟွံသေင်မ္ဂး တွဵုရးမွဲမွဲရ။ သီုဗော်ၜါဂှ် ဒးနွံကဵု မၞိဟ်မိက်ဂွံ ဒက်ပ္တန်ဗော် အောန်အိုတ် ၁၅ တၠ တုဲပၠန် မၞိဟ်တအ် သီုဖအိုတ်ဂှ် ဒးထ္ပက်စၟတ်တဲ ဒဒှ်ရ ဇကုဒ္ဂေတ်ဗက် အတိုင်ပိုဒ်ဇၞော် ၄ ကဵု ပိုဒ်ဇၞော် ၆။ ပ္ဍဲပိုဒ်ဇၞော် ၄ ဂှ် မၞိဟ်မဒက်ဗော်တအ်ဂှ် မဒးဍိုက်ပေင် ကုအင်္ဂလက်သန် (၈) တင် ဗွဲသၟဝ်ဝွံ

မသ္ဒးဒှ် ကောန်ဍုင်ဗၟာ၊

မသ္ဒးပေင်အာယုက် ၂၅ သၞာံ၊

မဟွံဂွံဒှ် ညးဂလေင်လျိုင်သာသနာ

မဟွံဂွံဒှ် ညးဂလေင်လျိုင်ဍုင် (ပေါင်မဍုင်)

မဟွံဂွံဒှ် ညးမဒးဒုင်ဒၟံင်ထံင်

မဟွံဂွံဒှ် ကောန်ဂကောံ သၟာပကီုပရာပ် မလီုဍုင် နကဵုလွဟ် ဟွံသေင်မ္ဂး မဟွံဂွံဒှ် ညးမကလိလောန်လဝ်ဒုဟ် ပကီုပရာပ်။ တုဲပၠန် မဟွံဂွံဒှ် မၞိဟ်မဆက်ဆောံ ကုဂကောံပကီုပရာပ်ပလီုဍုင်။

မဟွံဂွံဒှ် မၞိဟ်မကလိလောန်ဒုဟ် ဂဥုဲၜူမာဲ။

မဟွံဂွံဒှ် ကောန်ဍုင်သအာင် ဟွံသေင်မ္ဂး မဟွံဂွံဒှ် မၞိဟ်မဒုင်ကေတ် ကောန်ဍုင်သအာင်။

တုဲပၠန် ညးပ္တန်ဗော်တအ်ဂှ် ဒးဒုင်လျိုင် ဒဒှ်ရ ဇကုဒ္ဂေတ်ဗက် (၅) တင် ဗွဲသၟဝ်ဝွံရ။

ဒဒှ် မမင်မဲ ညံင်ကၟိန်ဍုင်ပံင်ကောံ ဟွံဂွံထကး၊ ညံင်ပရေင်ဆာန်သၟိန်ကောန်ဍုင်အရင်ဂမၠိုင် ဟွံဂွံလီု၊ ညံင်အဝဵုကၞောတ်အထောတ်ဍုင် ဂွံတန်ကြန်။

ဒဒှ် မမင်မဲ ဥပဒေတန်ကြန် ကေုာံ ပရေင်ၜိုဟ်လလံ။

ဒဒှ် မရှ်ေသှ်ေရဴဂဴ ဒ္ဂေတ်ဗက် ဥပဒေသဇိုင် ကၟိန်ဍုင်ပံင်ကောံဗၟာ။

ဒဒှ် မဝေင်ပါဲ ပ္ဍဲအရာမဟီုဂး၊ ချူ ညံင် ပဋိပက္ခဂွံက္တဵုဒှ်၊ ညံင်စရာဲ သိက္ခာဂကူ ဟွံသေင်မ္ဂး ဘာသာ ဟွံသေင်မ္ဂး မၞိဟ်မွဲမွဲကဵုဒှ် မၞိဟ်မွဲဂကောံကဵုဒှ် ညံင်ဂွံလီု။

ဒဒှ် မဟွံစကာ ပရေင်ဘာသာ သွက်ပရေင်ဍုင်ကွာန်။

ဒဒှ် မဟွံပ ပွမဒုင်ကေတ် ပရေင်အထံက်အပင် ဗီုကဵု သြန်၊ ကပေါတ် ကေုာံ ပရေင်အထံက်အပင်တၞဟ် နကဵု နဲကဲတပ်တပ်ကဵုဒှ် နဲကဲဗွဲသရိတ်သ္ပဝ်ကဵုဒှ် နူကဵု အလဵုအသဳဍုင်သအာင်မွဲမွဲ၊ ဂကောံဘာသာ ဟွံသေင်မ္ဂး ဂကောံမွဲမွဲ ဟွံသေင်မ္ဂး နကဵုပူဂိုလ်မွဲမွဲ။

ဍာ်ဒကေဝ် ဗော်

ဗော်ပရေင်ဍုင်ကွာန်တအ်ဂှ် ဒးနွံကဵု ယၟု၊ ဂၠံင်တရဴပရေင်ဍုင်ကွာန်၊ ကေုာံ စဳပၞောန်ဂမၠိုင်တုဲ ဗော်ဇကုဂှ် မိက်ဂွံစၟတ်သမ္တီ နဒဒှ် ဗော်မစန်ဒက် အလုံကၟိန်ဍုင်ဟာ၊ သာ်ဂှ်ဟွံသေင် နဒဒှ် ဗော်မစန်ဒက် အပ္ဍဲ တွဵုရး ဟွံသေင်မ္ဂး ရးဇၞော်မွဲမွဲဟာဂှ် ဒးဗၟံက်ထ္ၜးလဝ်ရ။ ဗော်တအ်ဂှ် သ္ဒးဒုင်ဝန် ကြဴနူ တ္ၚဲမကလိဂွံ စၟတ်သမ္တီဗော်တုဲ

သွက်ဗော်မစန်ဒက် အလုံမွဲကၟိန်ဍုင်မ္ဂး

အပ္ဍဲ ၉၀ တ္ၚဲဂှ်

ကောန်ဗော် သ္ဒးနွံ အောန်အိုတ် မွဲကိုဋ် (၁၀၀,၀၀၀)၊

သြန်ဗွဝ်ဗော် သ္ဒးနွံ မွဲလ္ၚီကိုဋ် (၁၀၀,၀၀၀,၀၀၀)ဒကေဝ် တုဲ သြန်တအ်ဂှ် ဒးပၠုပ်စုတ်လဝ် ပ္ဍဲဘာဏ်ပရေင်ပိုန်ဒြပ်ဍုင်ဗၟာ မွဲမွဲရောင်။

အပ္ဍဲ ၁၈၀ တ္ၚဲဂှ်

ရုင်ဗော် အလုံမွဲကၟိန်ဍုင် ပ္ဍဲပွိုင်ဍုင်ဂမၠိုင် ကဝက် ဂှ် ဒးပံက်လဝ်ရောင်။ (ကၟိန်ဍုင်ဗၟာဂှ် နွံ ၃၃၀ ပွိုင်ဍုင်)

သွက်ဂွံဆက်တန်တဴအာမာန်ဂှ်

ပ္ဍဲသဘင်မာဲနာနာမွဲမ္ဂး ဒၞာဲမာဲသီုဖအိုတ် ကဝက်ပြင်ပြင်ဂှ် သ္ဒးဒုင်ရုဲစှ်ရောင်။

သွက်ဗော် မစန်ဒက် မွဲတွဵုရး ဟွံသေင်မ္ဂး မွဲရးဇၞော်မ္ဂး

အပ္ဍဲ ၉၀ တ္ၚဲဂှ်

ကောန်ဗော် သ္ဒးနွံ အောန်အိုတ် မွဲလ္ၚီ (၁,၀၀၀)။

သြန်ဗွဝ်ဗော် သ္ဒးနွံ မွဲကၠံကိုဋ် ((၁၀,၀၀၀,၀၀၀)ဒကေဝ်၊ တုဲ သြန်တအ်ဂှ် ဒးပၠုပ်စုတ်လဝ် ပ္ဍဲဘာဏ်ပရေင်ပိုန်ဒြပ်ဍုင်ဗၟာ မွဲမွဲရောင်။

အပ္ဍဲ ၁၈၀ တ္ၚဲဂှ်

အောန်အိုတ် ၅ ပွိုင်ဍုင် အပ္ဍဲတွဵုရး/ရးဇၞော်ဂှ် ဒးပံက်လဝ်ရောင်။

သွက်ဂွံ ဆက်တန်တဴအာမာန်ဂှ်

ပ္ဍဲသဘင်မာဲနာနာမွဲမ္ဂး ဒၞာဲမာဲသီုဖအိုတ် အောန်အိုတ် မွဲဒၞာဲ သ္ဒးဒုင်ရုဲစှ်ရောင်။

တုဲပၠန် ဂကောံမဒးဒုင်စၟတ်သမ္တီလဝ် နဒဒှ် ဂကောံပကီုပရာပ်၊ ဂကောံလွပ်လွဟ် ကေုာံ ဂကောံမဆက်ဆောံ ကုဂကောံလွပ်လွဟ်၊ ဂကောံမဒုင်ကေတ်လဝ် ကပေါတ်၊ ယာဉ်၊ စမြိုင်၊ သြန်ဘဏ္ဍာ နူကဵု ဍုင်၊ ဂကောံမဒုင်သြဇာ ကေုာံ ဒုင်ထံက်ပင် နူကဵု အလဵုအသဳဍုင်သအာင်၊ ဂကောံဘာသာဍုင်သအာင်၊ ဂကောံဍုင်သအာင်၊ ပူဂိုလ်ဍုင်သအာင်၊ ဂကောံမသုင်စောဲဘာသာ ပ္ဍဲကိစ္စပရေင်ဍုင်ကွာန်၊ ဂကောံမစကာလဝ် တဆိပ်တြာ၊ အလံ မဆက်စပ်ဒၟံင် ကုပရေင်သာသနာ၊ တဆိိပ်တြာ ကေုာံ အလံ မတုပ် မကြပ်တုပ်ဒၟံင် ကုဗော်မကလိဂွံလဝ် စၟတ်သမ္တီတုဲတုဲတအ်ဂှ်လေဝ် စဵုဒၞာလဝ် ဟွံကဵုအခေါင် နဒဒှ် ဗော်ပရေင်ဍုင်ကွာန်ရ။

ဍာ်ဒကေဝ် ကောန်ဗော်ဂမၠိုင်

ကောန်ဗော် ပရေင်ဍုင်ကွာန်တအ်ဂှ် ဒးဍိုက်ပေင် ကုအင်္ဂလက်သန် အတိုင်ဗွဲသၟဝ်ဝွံပၠန်ရ။

သ္ဒးဒှ် ကောန်ဍုင်၊ ကောန်ဍုင်ကၟုဲ၊ မဂွံလဝ် အခေါင်ကောန်ဍုင်။

သ္ဒးပေင် အာယုက် ၁၈ သၞာံ။

မဟွံဒှ် ညးဂလေင်ဝန်သာသနာ

မဟွံဒှ် ညးဂလေင်ဝန်ဍုင်

မဟွံဒှ် ညးမဒးဒုင်ဒၟံင်ထံင်

မဟွံဒှ် မၞိဟ်မလုပ်ဒၟံင်ဂကောံပကီုပရာပ်ဍုင် နကဵုလွဟ်၊ ဟွံသေင်မ္ဂး မဟွံကလိလောန်လဝ်ဒုဟ် သၟာပကီုပရာပ်၊ မဟွံဆက်ဆောံ ကုဂကောံပကီုပရာပ်

မဒှ်မၞိဟ် မတိတ်ဗၠး နူဒုဟ်ရာဇဝတ် ဂဥုဲၜူမာဲ

ကောန်ဍုင်သအာင် ဟွံသေင်မ္ဂး မၞိဟ်မဒုင်ကေတ်လဝ် ကောန်ဍုင်သအာင်

မဟွံဒှ် ကောန်ဗော်ပရေင်ဍုင်ကွာန်တၞဟ်မွဲမွဲ

မဒုင်ဝန် ဒ္ဂေတ်ဗက် အတိုင်ပိုဒ်ဇၞော် ၆။

ပိုန်ဒြပ် ဗော်ပရေင်ဍုင်ကွာန်ဂမၠိုင်

ဗော်ပရေင်ဍုင်ကွာန်မွဲမ္ဂး ပိုန်ဒြပ်ဗော်ဂမၠိုင်ဂှ် ပ္ဍဲဌာနဗဟဵုမ္ဂး ကမ္မတဳဗဟဵုမင်မဲပကင်ရင်၊ ဌာနဒေသဂမၠိုင်မ္ဂး ကမ္မတဳဒေသဂမၠိုင် မင်မဲပကင်ရင်ရ။

သွက်ဗော်တြေံ မဟွံဂွံက္လေင်ပတိုန်တအ်မ္ဂး ပိုန်ဒြပ်ဗော်တအ် သီုဖအိုတ်ဂှ် ဒှ်အာ ပိုန်ဒြပ် မဟွံမဲ ကုတၠသီုဖအိုတ်မာန်ရ။

ဗော်ပရေင်ဍုင်ကွာန်ဂမၠိုင်

ဗော်ပရေင်ဍုင်ကွာန် ကိုပ်ကၠာဟွံဂွံစိုပ် ဂိတုမာတ် ၂၈၊ ၂၀၂၃ ဂှ် သီုဖအိုတ် နွံ ၉၀ ဗော်။ ပၞောဝ် ၉၀ ဂှ် ၅၀ ဗော် က္လေင်ပ္တိုန် နဒဒှ် ဗော်ပရေင်ဍုင်ကွာန်တုဲ သၟေဟ်ဂှ် ဟွံဆက်ပ္တိုန်လဝ်ရ။ ကုဗော် မဟွံဆက်ပ္တိုန်တအ်ဂှ် အတိုင်သၞောဝ်ဥပဒေဗော်ပရေင်ဍုင်ကွာန်မ္ဂး အလဵုအလဵု ဗော်ဂှ် လီုအာတုဲတုဲရ။

ဗော်မက္လေင်ပတိုန်ဂမၠိုင်ဂှ်

ဗော်တမ္ၚံင် ကေုာံ ဇမၞော်မၟောဝ် ကၟိန်ဍုင်

(ပြည်ထောင်စုကြံ့ခိုင်ရေးနှင့်ဖွံ့ဖြိုးရေးပါတီ)

ဗော်ဒဳမဝ်ကရေတ်တေတ်ညးဍုင်ကွာန်ဍုင်ဗၟာ (မြန်မာပြည်သူ့ဒီမိုကရက်တစ်ပါတီ (MPD)

ဗော်ဂဥုပ်ကောန်ဂကူပအိုအ် (ပအိုဝ်းအမျိုးသားအဖွဲ့ချုပ်)

ဗော်ဒဳမဝ်ရေသဳတၟိ (ကချေင်) (ဒီမိုကရေစီပါတီသစ်(ကချင်)

ဗော်ကွးဘာမရေင်တၠုင်ဖိုလ်ညးဍုင်ကွာန် (ပြည်သူ့အကျိုးပြုကျောင်းသားများပါတီ)

ဗော်ဒဳမဝ်ကရေသဳကောန်ဂကူတၟိ (အမျိုးသားဒီမိုကရေစီပါတီသစ်)

ဗော်ဖၠုံ-သဝဝ်ဒဳမဝ်ကရေသဳ (ဖလုံ-စဝေါ်ဒီမိုကရက်တစ်ပါတီ)

ဗော်ညဳသၟဟ်ကောန်ဍုင်အရင် (တိုင်းရင်းသားစည်းလုံးညီညွတ်ရေးပါတီ)

ဗော်ပၠတရဴယခေင် (ရခိုင့်ဦးဆောင်ပါတီ)

ဗော်ဒြဟတ်ညးဍုင်ကွာန် (ပြည်သူ့အင်အားပါတီ)

ဗော်ညးဍုင်ကွာန်တွဵုရးကချေင် (ကချင်ပြည်နယ်ပြည်သူ့ပါတီ)

ဗော်ဇၞော်မောဝ်ဖေါအ်ဗြေဝ်ကောန်ဂကူလဳသူ (လီဆူအမျိုးသားဖွံ့ဖြိုးတိုးတက်ရေးပါတီ - ဒူးလေးပါတီ)

ဗော်ဇၞော်မောဝ်ဖေါအ်ဗြေဝ်ကောန်ဂကူသေံဍာဲ (တိုင်းလိုင်(ရှမ်းနီ)အမျိုးသားများဖွံ့ဖြိုးတိုးတက်ရေးပါတီ)

ဗော်ညဳသၟဟ်ဂကူသေံဍာဲ (ရှမ်းနီ(တိုင်းလျန်)သွေးစည်းညီညွတ်ရေးပါတီ

ဗော်ဂကောံမၞိဟ် (လူထုပါတီ)

ဗော်ဇၞော်မောဝ်ဖေါအ်ဗြေဝ်ကောန်ဂကူခမီ (ခမီအမျိုးသားဖွံ့ဖြိုးတိုးတက်ရေးပါတီ)

ဗော်ဒဳမဝ်ကရေသဳညဳသၟဟ်ကောန်ဂကူဂမၠိုင် (ညီညွတ်သောတိုင်းရင်းသားလူမျိုးများဒီမိုကရေစီပါတီ)

ဗော်ဒြဟတ်ကောန်ဂကူတွဵုရးယခေင် (ရခိုင်ပြည်နယ်အမျိုးသားအင်အားစုပါတီ)

ဗော်ပၠတရဴညးဍုင်ကွာန် (ပြည်သူ့ရှေ့ဆောင်ပါတီ)

ဗော်ညဳသၟဟ်မန် (မွန်ညီညွတ်ရေးပါတီ)

ဗော်ဇၞော်မောဝ်ဖေါအ်ဗြေဝ်သၟာဗ္ၚသၟာဍုင်ဗၟာ (မြန်မာနိုင်ငံတောင်သူလယ်သမားဖွံ့ဖြိုးတိုးတက်ရေးပါတီ)

ဗော်သၟာကမၠောန်ညးဍုင်ကွာန် (ပြည်သူ့အလုပ်သမားပါတီ)

ဗော်ဇၞော်မောဝ်ဖေါအ်ဗြေဝ်ကောန်ဂကူအာခါ (အာခါအမျိုးသားဖွံ့ဖြိုးတိုးတက်ရေးပါတီ)

ဗော်ဒဳမဝ်ကရက်တေတ်ပရေင်ဍုင်ကွာန်ကောန်ဂကူ (အမျိုးသားနိုင်ငံရေးဒီမိုကရက်တစ်ပါတီ)

ဗော်ကောန်ဂရေတ်ကောန်ဂကူကချေင် (ကချင်အမျိုးသားကွန်ဂရက်ပါတီ)

ဗော်ကောန်ဂကူယခေင် (ရခိုင်အမျိုးသားပါတီ)

ဗော်ဂကောံမၞိဟ်တၟိ (လူ့ဘောင်သစ်ပါတီ)

ဗော်ဂဥုပ်မဟာမိတ်ပရေင်ဍုင်ကွာန်ကောန်ဂကူဂမၠိုင် (အမျိုးသားနိုင်ငံရေးမဟာမိတ်များအဖွဲ့ချုပ်ပါတီ)

ဗော်ဂဥုပ်ကောန်ဂကူအင် (အင်းအမျိုးသားအဖွဲ့ချုပ်ပါတီ)

ဗော်ညဳသၟဟ် ကေုာံ ဒီမဝ်ကရေသဳကဝ်က (ကိုးကန့်ဒီမိုကရေစီနှင့်ညီညွတ်ရေးပါတီ)

ဗော်ဂကောံဒြဟတ်ဒဳမဝ်ကရေသဳကောန်ဂကူ (အမျိုးသားဒီမိုကရေစီအင်အားစုပါတီ)

ဗော်ဒဳမဝ်ကရေတေတ်ကောန်ဂကူကရေင် (ကရင်အမျိုးသားဒီမိုကရက်တစ်ပါတီ)

ဗော်ဒီမဝ်ကရေတ်တေအ်ကဝ်ကဍုင်သေံ (ရှမ်းပြည်ကိုးကန့်ဒီမိုကရက်တစ်ပါတီ)

ဗော်ကောန်ဂကူနာဂ (နာဂအမျိုးသားပါတီ)

ဗော်သၟတ်ကွးဘာတၞောဝ်၈၈ (ကၟိန်ဍုင်ပံင်ကောံဗၟာ) (၈၈ မျိုးဆက်ကျောင်းသားလူငယ်များ (ပြည်ထောင်စုမြန်မာနိုင်ငံ)ပါတီ)

ဗော်ကောန်ဂကူဝ (ဝအမျိုးသားပါတီ)

ဗော်ဂဥုပ်ကောန်ဂကူဓနုဂမၠိုင် (ဓနုအမျိုးသားများအဖွဲ့ချုပ်ပါတီ)

ဗော်ဂဥုပ်ပရေင်ဍုင်ကွာန်ကောန်ဂကူ ကၟိန်ဍုင်ပံင်ကောံဗၟာ (ပြည်ထောင်စုမြန်မာနိုင်ငံအမျိုးသားနိုင်ငံရေးအဖွဲ့ချုပ်ပါတီ)

ဗော်ညးဍုင်ကွာန် (ပြည်သူ့ပါတီ)

ဗော်ညးဍုင်ကွာန်သၟာဗ္ၚသၟာကမၠောန် ဍုင်ဗၟာ (မြန်မာနိုင်ငံ တောင်သူလယ်သမား အလုပ်သမားပြည်သူ့ပါတီ)

ဗော်ညးဗြဴ(မန်) (အမျိုးသမီးပါတီ(မွန်)

ဗော်ကောန်ဍုင်အရင်ဂကူမျဝ် (မြိုတိုင်းရင်းသားပါတီ)

ဗော်ဂဥုပ်ဒဳမဝ်ကရေသဳဇြဝ်မဳ (ဇိုမီးဒီမိုကရေစီအဖွဲ့ချုပ်ပါတီ)

ဗော်ဒဳမဝ်ကရေသဳကောန်ဂကူဓနုဂမၠိုင် (ဓနုတိုင်းရင်းသားလူမျိုးများဒီမိုကရေစီပါတီ)

ဗော်ညးဍုင်ကွာန်ခေတ်တၟိ (ခေတ်သစ်ပြည်သူ့ပါတီ)

ဗော်ညးဍုင်ကွာန်ကရေင် (ကရင်ပြည်သူ့ပါတီ)

ဗော်ဒဳမဝ်ကရေသဳ ကေုာံ အခေါင်အရာမၞိဟ် (ဒီမိုကရေစီနှင့်လူ့အခွင့်အရေးပါတီ)

ဗော်ဇၞော်မောဝ်ဖေါအ်ဗြေဝ်ကောန်ဍုင်အရင်ဂကူမျဝ် (မြိုတိုင်းရင်းသားဖွံ့ဖြိုးရေးပါတီ)

ဗော်ဂကောံဒြဟတ်သၟာဗ္ၚသၟာကမၠောန်ကၟိန်ဍုင် (ပြည်ထောင်စုလယ်သမားအလုပ်သမားအင်အားစုပါတီ)

ဗော်မဟွံတုပ်တၞဟ်ခြာ ကေုာံ ပရေင်ၜိုဟ်လလံ (မတူကွဲပြားခြင်းနှင့်ငြိမ်းချမ်းရေးပါတီ)

ဗော်တၟိဂမၠိုင်

ဗော်ဖေက်ဒရေဝ်ဒဳမဝ်ကရေတ်တေတ် (ဖက်ဒရယ်ဒီမိုကရက်တစ်ပါတီ)

ဗော်ဒဳမဝ်ကရေသဳကၟိန်ဍုင်

ဗော်ဂကောံဒြဟတ်ဒဳမဝ်ကရေတ်တေတ်လေပါ (ဒီမိုကရက်တစ်အင်အားစုလေဘာပါတီ)

ဗော်ဒဳမဝ်ကရေတ်တေတ် သေံ ကေုာံ ကောန်ဍုင်အရင်ဂမၠိုင် (ရှမ်းနှင့်တိုင်းရင်းသားများဒီမိုကရက်တစ်ပါတီ)

ဗော်ဝံသာနု (ဝံသာနုပါတီ)

ဗော်ဒဳကရေတ်တေတ် (ဒီမိုကရက်တစ်ပါတီ)

ဗော်ရေင်တၠုင်ဖိုလ်ဍုင် (အမျိုးသားအကျိုးစီးပွားတိုးတက်ရေးပါတီ)

ဗော်ပရေင်ၜိုဟ်လလံ ကဵု ညဳသၟဟ် ကၟိန်ဍုင် (ပြည်ထောင်စုငြိမ်းချမ်းရေးနှင့်ညီညွတ်ရေးပါတီ)

ဗော်ဒြဟတ်ပရေင်ဍုင်တၟိကောန်ဂကူ (အမျိုးသားနိုင်ငံရေးအားမာန်သစ်ပါတီ)

ဗော်ဒဳမဝ်ကရေသဳ (ဒီမိုကရေစီပါတီ)

ဗော်ကောန်ဂကူခူမဳ (ခူမီးအမျိုးသားပါတီ)

ဗော်ညးဍုင်ကွာန်ချေင် (ချင်းပြည်သူ့ပါတီ)

ဗော်ဇၞော်မောဝ်ဖေါအ်ဖြေဝ်ဘဝညးဍုင်ကွာန် (ပြည်သူ့ဘဝဖွံ့ဖြိုးတိုးတက်ရေးပါတီ)

ဗော်ပရေင်ဍုင်ကွာန်ဂမၠိုင် မဟွံဆက်ပ္တိုန်

ဗော်ဇၞော်မောဝ်ဖေါအ်ဖြေဝ်ကောန်ဂကူလာဟူ (လားဟူအမျိုးသားဖွံ့ဖြိုးတိုးတက်ရေးပါတီ)

ဗော်ဒဳမဝ်ကရေတ်တေတ် (ဗၟာ) (ဒီမိုကရက်တစ်ပါတီ (မြန်မာ)

ဗော်ကောန်ဂကူကယာန် (ကယန်းအမျိုးသားပါတီ)

ဗော်ကောန်ဂကူတအာင်(ပလံင်) (တအာင်း(ပလောင်)အမျိုးသားပါတီ

ဗော်ဒဳမဝ်ကရေသဳ ကဵု ပရေင်ၜိုဟ်လလံ (ဒီမိုကရေစီနှင့်ငြိမ်းချမ်းရေးပါတီ

ဗော်ဒဳမဝ်ရေတ်တေတ်ကောန်ဂကူသေံဂမၠိုင် (ရှမ်းတိုင်းရင်းသားများဒီမိုကရက်တစ်ပါတီ)

ဗော်ဒဳမဝ်ကရေတ်တေတ်ဝံသာနု (ဝံသာနုဒီမိုကရက်တစ်ပါတီ)

ဗော်ဒဳမဝ်ကရေတ်တေတ်ဇၞော်မောဝ်ဖေါအ်ဖြေဝ်ကောန်ဂကူ (အမျိုးသားဖွံ့ဖြိုးတိုးတက်ရေးဒီမိုကရက်တစ်ပါတီ)

ဗော်ဇၞော်မောဝ်ကောန်ဂကူကောန်ဍုင်အရင်ဂမၠိုင် (တိုင်းရင်းသားလူမျိုးစုများဖွံ့ဖြိုးရေးပါတီ)

ဗော်ဇၞော်မောဝ်ကောန်ဂကူကမာန် (ကမန်အမျိုးသားတိုးတက်ရေးပါတီ)

ဗော်ညးဍုင်ကွာန်ဗၟာ (ဗမာပြည်သူ့ပါတီ)

ဗော်ဂဥုပ်ကောန်ဂကူ သွက်ဒဳမဝ်ကရေသဳ (အမျိုးသားဒီမိုကရေစီအဖွဲ့ချုပ်)

ဗော်ဒဳမဝ်ကရေတ်တေတ်ဂကောံမၞိဟ်တၟိဗၟာ (မြန်မာ့လူ့ဘောင်သစ်ဒီမိုကရက်တစ်ပါတီ)

ဗော်ကောန်ဂရေတ်ကောန်ဂကူဗၟာ (မြန်မာအမျိုးသားကွန်ဂရက်ပါတီ)

ဗော်ကောန်ဂကူအရှဝ်ချေင် (အရှိုချင်းအမျိုးသားပါတီ)

ဗော်ဂဥုပ်ဒဳမဝ်ကရေသဳကောန်ဍုင်အရင်သေံဂမၠိုင် (ရှမ်းတိုင်းရင်းသားများဒီမိုကရေစီအဖွဲ့ချုပ်)

ဗော်ကောန်ဂရေတ်ညဳသၟဟ်ကောန်ဂကူ (အမျိုးသားညီညွတ်ရေးကွန်ဂရက်ပါတီ)

ဗော်သၠုင်ပတိုန်ကောန်ဂကူ (အမျိုးသားတိုးတက်မြင့်မာရေးပါတီ)

ဗော်ကောန်ဍုင်အရင်ထဝါဲ (ထားဝယ်တိုင်းရင်းသားများပါတီ)

ဗော်ကၟိန်ဍုင်ဖေက်ဒရေဝ် (ဖက်ဒရယ်ပြည်ထောင်စုပါတီ)

ဗော်ဂဥုပ်ကောန်ဂကူပအိုအ်ကၟိန်ဍုင် (ပြည်ထောင်စုပအိုဝ်းအမျိုးသားအဖွဲ့ချုပ်)

ဗော်ကောန်ဂကူခမဳ (ခူမီး(ခမီး)အမျိုးသားပါတီ)

ဗော်ဒဳမဝ်ကရေတ်တေတ်ဂကောံမၞိဟ်တၟိ (လူ့ဘောင်သစ်ဒီမိုကရက်တစ်ပါတီ)

ဗော်ကောန်ဂကူကရေင် (ကရင်အမျိုးသားပါတီ)

ဗော်ဒဳမဝ်ကရေသဳကောန်ဂကူမျဝ် (မြိုအမျိုးသားဒီမိုကရေစီပါတီ)

ဗော်သၞံင်တိုင် (လမ်းပြကြယ်ပါတီ)

ဗော်ဒီမဝ်ကရေသဳတၞောဝ် ၈၈ (၈၈မျိုးဆက်ဒီမိုကရေစီပါတီ)

ဗော်ညဳသၟဟ် ကေုာံ ဇၞော်မောဝ်ကောန်ဂကူလဝ်ဝဝ် (လော်ဝေါ်အမျိုးသားစည်းလုံးညီညွတ်ရေးနှင့်ဖွံ့ဖြိုးရေးပါတီ)

ဗော်ကၟိန်ဍုင်ခေတ်တၟိ (ခေတ်သစ်ပြည်ထောင်စုပါတီ)

ဗော်ဇၞော်မောဝ်ဒေသကောန်ဍုင်အရင်ဇဝ် (ဇိုတိုင်းရင်းသားဒေသဖွံ့ဖြိုးရေးပါတီ)

ဗော်ဇၞော်မောဝ်ကောန်ဂကူ (အမျိုးသားတိုးတက်ရေးပါတီ)

ဗော်ဇၞော်မောဝ်ကောန်ဂကူဒါင်နေတ် (ဒိုင်းနက်လူမျိုးများတိုးတက်ရေးပါတီ)

ဗော်ဂဥုပ်ဒီမဝ်ကရေသဳယခေင် (ရခိုင်ဒီမိုကရေစီအဖွဲ့ချုပ်ပါတီ)

ဗော်ဒဳမဝ်ကရေတ်တေတ်တွဵုရးကယာ (ကယားပြည်နယ်ဒီမိုကရက်တစ်ပါတီ)

ဗော်ဒဳမဝ်ကရေတ်တေတ်ညဳသၟဟ်ကောန်ဂကူ (အမျိုးသားညီညွတ်သောဒီမိုကရက်တစ်ပါတီ)

ဗော်သၠုင်ပတိုန်ဘဝဂကောံမၞိဟ်သဇိုင် (အခြေခံလူတန်းစားဘဝမြင့်မာရေးပါတီ)

ဗော်ဂဥုပ်ဒဳမဝ်ကရေသဳကောန်ဂကူချေင် (ချင်းအမျိုးသားဒီမိုကရေစီအဖွဲ့ချုပ်ပါတီ)

ဗော်ကောန်ဂကူချေင်ဂမၠိုင် (ချင်တိုင်းရင်းသားများပါတီ)

ဗော်ကောန်ဂကူကချေင် (ကချင်အမျိုးသားပါတီ)

ဗော်မဟာမိတ်သၟာဗ္ၚသၟာကမၠောန် ဍုင်ဗၟာ (မြန်မာနိုင်ငံအလုပ်သမားလယ်သမားမဟာမိတ်ပါတီ)

လၟိဟ် ဗော်ကောန်ဍုင်အရင်ဂမၠိုင်

ပ္ဍဲကဵု သၞောတ်ဗော်ပရေင်ဍုင်ကွာန်ဏအ်ဂှ် ဗော်ပရေင်ဍုင်ကွာန် မဒုင်သဇိုင် ကုအခေါင်အရာကောန်ဂကူ ကောန်ဍုင်အရင် သီုဖအိုတ် နွံ ၂၉ ဗော်။

တွဵုရးယခေင် (၅) ဗော်၊

တွဵုရးကချေင် (၄) ဗော်၊

ရးသေတ်ကိုင် (၂) ဗော်၊

ရးသေတ်ကိုင် ကဵု တွဵုရးကချေင် (၁) ဗော်၊

တွဵုရးသေံ (၈) ဗော်၊

တွဵုရးဍုင်မန် (၁) ဗော်၊

တွဵုရးကရေင် (၂) ဗော်၊

တွဵုရးချေင် (၃) ဗော်၊

နကဵုဗော်ကောန်ဍုင်အရင် သွက်ဂွံစန်ဒက် အလုံကၟိန်ဍုင်ဂှ် (၃) ဗော် -

ဗော်ဒဳမဝ်ကရေတ်တေတ် သေံ ကဵု ကောန်ဍုင်အရင်ဂမၠိုင်၊

ဗော်ညးဗြဴ(မန်)၊

ဗော်ညးဍုင်ကွာန်ကရေင်။

နိဿဲ

ကလေင်ကေတ်လဝ် နူ "

"