မတ္တမ (ဒဒန်)

ဒဒန်မတ္တမ

(

အၚ်္ဂလိက်

:

Thanlwin Bridge (Mawlamyine)

, Burmese; သံလွင်တံတား (မော်လမြိုင် ) ဝွံ ဒှ်ဒဒန် မဆက်စၠောအ်လဝ် အကြာဍုင်မတ်မလီု ကဵု ဍုင်မတ္တမ မတတ်အာ လတူ ၜဳသြင်လောန် ကဵု ၜဳဂြာင် မဒှ်ဒဒန်မဂၠိင်အိုတ် ပ္ဍဲဍုင်ဗၟာရ၊၊ ဇမၠိင်ဒဒန်ဂှ် သီုဖအိုတ် လတူဍာ်ဂှ် နွံ ၃ ကဳလဝ်မဳတာ (၂တိုင်) တုဲ သီုလတူတိမ္ဂး နွံ ၆ ကဳလဝ်မဳတာ (၄ တိုင်) ရ၊၊ 
လတူတိ လပါ်သြင်မတ်မလီုဂှ် နွံ ၁.၂၂ တိုင် တုဲ လပါ်သြင်မတ္တမဂှ် နွံ ၁.၄၂ တိုင်၊၊

နွံရ၊၊ ဒဒန်မတ္တမဝွံ နူကဵု ဌာနဝန်ဇၞော် ပရေင်သြိုင်ခၞံ ဖျေဟ်ဒဳဇြာင်တုဲ ကၠောန်လဝ်ရ၊၊

ဒဒန်စောလ္ဂန်အိန်

ကြဴနူ သၟိင်တဗင်သုဲထဳ သီဂွံဍုင်မတ္တမ ကေုာံ မတ်မလီုတုဲ ဍုင်မတ္တမဂှ် ညးပအပ်ကဵု စောလ္ဂန်အိန် ရ၊၊ သွက်ဂွံအာ ဗတိုက်ဍုင်သေံဂှ် အရပ်အစပ် ကေုာံ ဇွောအ်မပၞာန် ဗွဲမဂၠိုင် နွံပၟိက်ဒၟံင်ရ၊၊ အရပ်အစပ်ပၞာန် နူဗဂေါ ကေုာံ သြင်ၜဳ လပါ်နူမတ္တမတအ်လေဝ် နွံပၟိက်ဒၟံင်တုဲ အရပ်အစပ်ပၞာန် မပ္တံကဵု စိင်၊ ချေဟ်၊ အမၠံက်၊ ဇွောအ်မ စၞစသိုင်တအ်ဂှ် နကဵုနဲလဵု ဂွံတတ်ၜဳသြင်လောန်မာန်ဂှ် ဒးနွံကဵုဒဒန်ဟေင်ရ စောလ္ဂန်အိန် ချပ်တုဲ ညးကၠောန် ဒဒန်ဖံင် မကၞောတ်လဝ်ကဵု ဇုက်ရ၊၊ တၞဟ်နစိင်ချေဟ်တအ် မဂွံတတ်လောဲသွာတုဲ လတူဒဒန်ဂှ် လးလဝ်ကဵုတိ ကေုာံချောဲဏီရ၊၊ ဒဒန်ဂှ် အာစိုပ်ဒတုဲတုဲ ဒပ်ပၞာန်ဇၞော် နူဗဂေါဂှ် ပ္ဍဲသၞာံ ၁၅၄၈၊ ဂိတုနဝ်ဝေန်ပါ ၁၃ (သက္ကရာဇ်ဍုင် ၉၁၀ မြေက္ကသိုလ် ၁၄ မံက်)ဂှ် စတိတ် နူဍုင်ဗဂေါဟံသာဝတဳရ၊၊ ပ္ဍဲဒပ်ပၞာန်ဂှ် ဒပ်ပၞာန်မန်၊ ဒပ်ပၞာန်ဗၟာ၊ ဒပ်ပၞာန်ပဝ်တူဂြဳ သီုဖအိုတ် ဒပ်ကိုပ်စၞေဟ် (ဒပ်မအာဂတ) ဂှ် ကောန်ပၞာန်အမၠံက် (၄၀၀)၊ ဒပ်ချေဟ် (၄) ဒပ်၊ ဒပ်စိင် (၈) ဒပ်၊ သီုဖအိုတ် (၁၂) ဒပ်၊ စိင်သီုဖအိုတ် (၂၀၀) ဖ္ဍိုတ်၊ ချေဟ် (၈၀၀၀) ဖ္ဍိုတ်၊ ကောန်ပၞာန် (၄၀၀၀၀)၊၊ ဒပ်ဗွက်ကြဴ (ဒပ်မဗက်အာ လက္ကရဴ) ဒပ်ချေဟ် (၄) ဒပ်၊ ဒပ်စိင် (၈) ဒပ်၊ သီုဖအိုတ် (၁၂) ဒပ်တုဲ စိင် ၂၀၀ ဖ္ဍိုတ်၊ ချေဟ် (၈၀၀၀) ဖ္ဍိုတ်၊ ကောန်ပၞာန် (၄၀၀၀၀) ဇက်အာရ၊၊ ဒပ်ပၞာန်ဇၞော် ကေုာံ သၟိင်တဗင်သုဲထဳ စိုပ်မတ္တမ မဂွံဆဵုကေတ် ဒဒန်ဂှ်တုဲ ထိုင်သး လတူစောလ္ဂန်အိန်တုဲ ဖျေဟ်ကဵုလာပ်

နိဿဲ

ကလေင်ကေတ်လဝ် နူ "

"