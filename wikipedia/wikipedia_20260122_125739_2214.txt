မန်၊ ဘာဂိုဏ်ရာမညနိကာယ ဍုင်ထဝါဲ

ဘာမန်

ဂိုဏ်ရာမညနိကာယဝွံ နွံ ဍုင်ထဝါဲ၊ ရးတၞင်သဳ။ ဘာဝွံ နကုတၠဳပိုန်သင် ကျာ်ဇၞော်ဂမၠိုင် နူ ဂကောံဂိုဏ်ရာမညနိကာယ အာဂတပၠတရဴတုဲ ရာန်လဝ် နကုသြန်ဒါန် ကောန်ဂကူမန်ဂမၠိုင် ပ္ဍဲသၞာံ ၂၀၂၃။

ဝင်

သၞာံ ၂၀၂၃ ဂိတုမာတ် ၈ (သက္ကရာဇ်ဍုင် ၁၃၈၄ ဂိတုဖဝ်ရဂိုန် ၃ စွေက်) တ္ၚဲဗုဒ္ဓဝါဂှ် ချုက် လိက် မရာန်ကေတ် တိဂအာင်ဘာဝွံရ။

တိဂအာင်ဘာဝွံ နွံ ပ္ဍဲ (ရးတၞင်သဳ၊ ခရိုင်ထဝါဲ၊ ဍုင်ထဝါဲ၊ အရာပ်သၞေဟ်စိင်၊ ခရိုက် စၟတ် ၃ သၞေဟ်စိင်၊ စၟတ် ၁၆/၁ (တနင်္သာရီတိုင်းဒေသကြီး၊ ထားဝယ်ခရိုင်၊ ထားဝယ်မြို၊ ဆင်ဆိပ်ရပ်ကွက်၊ အကွက်အမှတ် ၃ ဆင်ဆိပ်၊ ဦးပိုင်အမှတ် ၁၆/၁)၊ သီုဖအိုတ် နွံ သမၠဲ ၀,၅၀၄ ဨက။

ညးတၠတိတြေံ စောယာမီယာ မဒှ်ကောန် စောဖိုးခဲ ကု ဒေါ်လေးလေး မဒှ်ကောန် ဦးချစ်လှိုင် မညးပဒတဴ ပ္ဍဲ ဂၠံင်ကျာ်၊ အရာပ်သၞေဟ်စိင်၊ ဍုင်ထဝါဲ (ဘုရားလမ်း၊ ဆင်ဆိပ်ရပ်၊ ထားဝယ်မြို့) သွံကဵု ဦးမင်းနိုင် နကုင္ၚုဟ် သြန်ဒကေဝ်ဗၟာ ဒစိတ်ကၠံကိုဋ် (၉၀,၀၀၀,၀၀၀)။

နကုဦးမင်းနိုင်ဂှ် ပ သကိုပ်သက ကုတၠဂုဏ်အစာဝဏ္ဏသာရ ကု တၠဂုဏ်အစာပုပ္ဖရမ္မတုဲ သၠးကဵု ဒါန်တိ သွက်ဂွံဒှ် တိဂအာင်ဘာသံဃိက ကောံ ကုတိသာသနာ မြဴသာ်ဝွံ ချူဗၟံက်လဝ် ပ္ဍဲ လိက်ကသုက် မထပက်လဝ် စၟတ်တဲ ပ္ဍဲ သၞာံ ၂၀၂၃ ဂိတုမာတ် ၈ ပ္ဍဲ ဍုင်ထဝါဲရ။

နလိက်ကသုက် အပ္ဍဲသၞောဝ် တၞဟ်နဂွံဗၠး ဝိနဲ သင်တအ် ဂွံတန်တဴဂပ်ဝ်တုဲ ဒးဖန်လဝ် ဗီုဂှ်ကီုလေဝ် ဘာဝွံ နမဒါန် နူ တၠဳပိုန် ကျာ်ဇၞော်အစာဂိုဏ်ရာမညနိကာယဂမၠိုင်ဂှ် ရာန်လဝ် သွက်ဂွံခၞံဗဒှ် ဘာမန် ပ္ဍဲ ဍုင်ထဝါဲဂှ်ရ။

လၟေင်အလန် မရာန် အရှာမ်ဘာ

အလန်ပထမ သ္ၚိ ကေုာံ ဂအာင် င္ၚုဟ် ၂၃၅၀ကိုဋ်

အလန်ဒုတိယ သ္ၚိ ကေုာံ ဂအာင် င္ၚုဟ် ၅၅၀ကိုဋ်။

အလန်တတိယ သ္ၚိ ကေုာံ ဂအာင် င္ၚုဟ် ၇၀၀ ကိုဋ်။

အလန်စတုတ္ထ ဂအာင် မနွံ ပလိုတ်ဘာ အနာံ ၇၄ ပေ၊ ဇမၠိင် ၁၁၆ ပေ င္ၚုဟ် ၂၀၀၀ ကိုဋ် (တ္ၚဲထပက်စၟတ်တဲ ဂိတုကထိုန်ပေင် ၁၃၈၅ (၂၇၊ ၁၁၊ ၂၀၂၃)။

ကြဴနူ ဘာမန်ဏအ် မံက်ဂတဝ် က္တဵုဒှ်ကၠုင်တုဲ ဘာလကျာ်ထဝါဲ မနွံ ပ္ဍဲအရာပ်သၞေဟ်စိင် ကော် ကောံဓရီု ရဲဂကောံရုင်လံင်ပိဏ္ဍပါတ် (

ဆွမ်းလောင်ရုံအသင်းအဖွဲ့

) တုဲ ဟီု ယဝ်ရ ဂကောံမၞးတအ် လံင်ပိဏ္ဍပါတ် ကုလကျာ်မန်မ္ဂး နကုခမဳသင်ထဝါဲတအ် ဗဂပ်ဗဗေင် ကုဂကောံဂှ်တုဲ ညးတအ် ဟွံဒုင်လံင် ပိဏ္ဍပါတ် ကုဂကောံဂှ်ရ။ နကုဂကောံတအ်ဂှ် သ္ဒးရုဲစှ်မွဲတုဲ ဂကောံတအ် သီုဖအိုတ်ဂှ် ဒှ် ဂကူထဝါဲဖအိုတ်တုဲ ညးတအ် ရုဲစှ် သွက်ဂွံ ဆက်လံင်အာ ပိဏ္ဍပါတ် ကုဘာလကျာ်ထဝါဲဟေင်ရ။ ဟိုတ်နူဂှ်တုဲ နကုဘာလကျာ်မန်ဂှ် စှ်ေပိဏ္ဍပါတ်မ္ဂး ဒါယကာ မလံင်ပိဏ္ဍပါတ် ကုလကျာ်မန် ဟွံမဲရ။ ပ္ဍဲ ဘာမန်ဂှ် သၞာံ ၂၀၂၃ ဂှ် သင် မလုပ်ဒဂိုန် နွံ ၅ ဇကု၊ ဒါယကာ နွံ အကြာ ၂-၃ တၠ၊ ကောံ ကုသၟာကမၠောန် မသြိုင်ဘာ နွံ အကြာ ၇-၈ တၠတုဲ မွဲမွဲတ္ၚဲမ္ဂး စရိတ်ပိဏ္ဍပါတ် အိုတ်ဒၟံင် သြန်ဒကေဝ်ဗၟာ ဗဒါဲမွဲကိုဋ်ရ။

သိမ်

သၞာံ ၂၀၂၅ ဂိတုနဝ်ဝေမ္ဗာ ၂ (သက္ကရာဇ် ၁၃၈၇ ဂိတုကထိုန် ၁၃ မၟံက်) တ္ၚဲအဒိုတ်ဂှ် သၟိတ် သိမ်။

ကျာ်ဇၞော်မနွံပိုန်ဘာ

ကျာ်ဇၞော်အ္စာ ဘဒ္ဒန္တပုပ္ဖရမ္မ

နိဿဲ

ကလေင်ကေတ်လဝ် နူ "

"