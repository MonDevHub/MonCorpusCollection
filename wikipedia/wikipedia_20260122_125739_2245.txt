မဟာဝိဟာရ၊ ဘာဂိုဏ်ရာမညနိကာယ ကွာန်ကအ်ဍောတ်

ဘာမဟာဝိဟာရ

ဂိုဏ်ရာမညနိကာယဝွံ နွံပ္ဍဲ ကအ်ဍောတ်၊ ပွိုင်ဍုင်ရေဝ်၊ တွဵုရးဍုင်မန်။

သင်မလုပ်ဒဂိုန်

အတိုင်စရင်လုပ်ဒဂိုန် နူရုင်ရာမညနိကာယမ္ဂး ပ္ဍဲဘာဝွံ သင်မလုပ်ဒဂိုန်

သၞာံ ၂၀၂၁ နွံ ခမဳ ၄၄ ဇကု၊ ထပိုယ် ၄၂ ဇကု။

သၞာံ ၂၀၂၂ ဂှ် ခမဳ ၃၁ ဇကု၊ ထပိုယ် ၃၄ ဇကု။

ကျာ်ဇၞော်မနွံပိုန်ဘာဂမၠိုင်

ကျာ်ဇၞော်ဘဒ္ဒန္တနန္ဒသာရ

(သက္ကရာဇ် ၁၃၇၀ - ၁၃၈၄)

ကျာ်ဇၞော်ဝွံ က္တဵုဒှ် မၞိဟ် သက္ကရာဇ် ၁၂၉၉ ဂိတုပထမဒဂိုန် ၄ စွေက် တ္ၚဲသ္ၚိသဝ် ပ္ဍဲ ကွာန်ကအ်ဍောတ် မဒှ် ကောန် နာဲလှာင်၊ မိလှဃေန်၊ ယၟု နူဍောတ်ဍောတ် မာံညောအ်တေန်။ အာယုက် ၁၇ သၞာံ၊ ပ ထပိုယ်၊ အာယုက် ၂၂ ပ ခမဳ၊ ဇရေင် ကျာ်ဇၞော်အစာဘဒ္ဒန္တပုပ္ဖရမ္မ ပ္ဍဴ ဘာမဟာဝိဟာရ ကွာန်ကအ်ဍောတ်။ စ နူ သက္ကရာဇ် ၁၃၂၄ အာကတ်လိက် ဇရေင် ဘဒ္ဒန္တဂုဏထေရ် ဘာဆု၊ ကွာန်သၞေဟ်ဗဒဝ်၊ သက္ကရာဇ် ၁၃၂၆ အံင် တန်ဍောတ်၊ သက္ကရာဇ် ၁၃၂၇ အံင် တန်ဒေါဝ်၊ သက္ကရာဇ် ၁၃၃၁ အံင် တန်ဇၞော်။ သက္ကရာဇ် ၁၃၃၂ ပဒတန် ဇရေင် တၠဂုဏ်အစာ ဘဒ္ဒန္တဝါယမ ဘာသဒ္ဓမ္မဓဇ၊ ကွာန်မုဟ်ဒဵု၊ တကအ်ခၟိုင်။ သက္ကရာဇ် ၁၃၃၃ ပ ဒတဴ ဘာကျာ်၊ ကွာန်နင်ပြာင်၊ သက္ကရာဇ် ၁၃၃၄ ပဒတဴ ဇရေင် ဘာဆု၊ သၞေဟ်ဗဒဝ်၊ သက္ကရာဇ် ၁၃၃၅ ပဒတဴ တိုက်လိက်ပါဠိတက္ကသိုလ် ဘာကၟာဆီ၊ ဍုင်လ္ဂုင်၊ သက္ကရာဇ် ၁၃၃၇ ပဒတဴ ဘာဒေါနခြံကျောင်း၊ ဘုရားကြီးတိုက်) ဍုင်မာန္တလေ (အင်ဝ) သၞာံဂှ် ဂွံအံင်ကေတ် အဋ္ဌသာလိနဳ မွဲကၞပ်။ သက္ကရာဇ် ၁၃၃၈ ဂိတုဇှ်ေ ၆ မၟံက် တ္ၚဲဗုဒ္ဓဝါ စဴကၠုင် ကွာန်တုဲ ဂိတုဇှ်ေ ၇ မၟံက် တ္ၚဲဗြဴဗတိ ဂှ် ပံက် တိုက်လိက် ပ္ဍဲ ဘာမဟာဝိဟာရပရိယတ္တိ ကွာန်ကအ်ဍောတ်။ လုကဴ ပွိုင် ၂၅ သၞာံ က္ဍိုက်က္ဍိုပ်တုဲ ပၠတရဴပံက်ကၠုင် တိုက်လိက် လၟေင်လၟေင် ဟွံကဵုပိုတ်သကုတ်ရ။ သက္ကရာဇ် ၁၃၆၂ ဂှ် နူသၟိင်အလဵုအသဳဗမာ ဗ္ဂိန်ကဵု တဆိပ်တြာ မဟာဂန္ထဝါစကပဏ္ဍိတ။ သက္ကရာဇ် ၁၃၇၀ ဂိတုဖဝ်ရဂိုန် ၈ စွေက်ဂှ် ဂွံဒှ် ကျာ်ဇၞော်အစာ ညးမနွံပိုန် ဘာမဟာဝိဟာရ ပရိယတ္တိ ကွာန်ကအ်ဍောတ်၊ သီုဂွံဒှ် အစာတၠဂအုပ်ဂိုဏ်ပဝါရဏာ ကအ်ဍောတ်ရ။ သက္ကရာဇ် ၁၃၈၄ ဂိတုဒဂိုန် ၃ စွေက်၊ တ္ၚဲစေင် ၁၄း၀၀ စုတိကလိလောန်စဴအာသွရ်ရ။

ဘဒ္ဒန္တဓမ္မရက္ခိတ

(သက္ကရာဇ် ၁၃၈၆ - လၟုဟ်) ကျာ်ဇၞော်ဝွံ ဂွံဒုင်ခပ္တိုန် ညးမနွံပိုန်ဘာ နူ သက္ကရာဇ် ၁၃၈၆ ဖဝ်ရဂိုန် ၁၅ စွေက် (၂၀၂၅ မာတ် ၂၈)။ အခိင်ဂှ် ကျာ်ဇၞော် ကလိဂွံ အာယုက် ၇၈၊ သိက္ခာ ၅၇ ဝှ်။

နိဿဲ

ကလေင်ကေတ်လဝ် နူ "

"