ယာတ်ဇုက်မုက်ဍုၚ်သေံ (ဝတ္ထုဇမၠေအ်)

ဝတ္ထုဇမၠေအ် (ယာတ်ဇုက်မုက်ဍုၚ်သေံ)

နာဲကြက် သွက်သ္ဂောံသိုၚ်သ္ၚိတၟိတုဲ ကော်ပကောံနၚ်ညးကွာန်သီုကဵုသ္ကံရဲဇကုမၞိဟ်ၜိုတ်စှ်မသုန်တၠ သွက်ဂွံရိုဟ်ဖျေံသ္ၚိ ချိၚ်ဆလဝ်တ္ၚဲနွံ၊

စိုပ်အခိၚ်ချိၚ်လဝ်တ္ၚဲတုဲ မၞိဟ်ဂမၠိုၚ်လေဝ်ကောံနူဂယးပြဟ် သုၚ်ဍာ်လက်ဖက်စကွာၚ်ၜဲတုဲဗက်ဂှ် ရိုဟ်သ္ၚိနာဲကြက်အိုတ်ရ၊

မၞိဟ်ဂမၠိုၚ်ရိုဟ်သ္ၚိနာဲကြက်နူကမေၚ်မ္ၚးလုပ်အာလပါ်ဖဴတေံသိုက်သိုက်တုဲ ရိုဟ်စိုပ်အာအခန်ဒၞာဲကောန်ဝုတ်နာဲကြက်ဗက်ဂှ် သၟဝ်သ္ၚိအရံၚ်ဗုဗုၜတ်ၜတ်စုတ်လဝ်ထိုၚ်လောဗါ ဒတုံနွံဒၟံၚ်သၟဝ်တိတဝ်ကဵုအခန်ကောန်ဝုတ်နာဲကြက်ဂှ်ရ၊

နာဲကြက်ကီုသ္ကံရဲနာဲကြက် သီုကဵုမၞိဟ်ဗိုၚ်ရိုဟ်သ္ၚိတံဖအိုတ်ဆဵုကေတ်တုပ်တုပ်တုဲ ဓဝါဲဂှ်နာဲကြက်ဂြိုပ်လုပ်အာဒှ်မၞိဟ်ဂတအိုတ် ဖေက်ညးတၞဟ်ပၠံၚ်ဂွံဏာကၠာသာ်ဂှ်တွဵု၊ နာဲကြက်ကပှ်ရပ်ဂွံဗက်ဂှ် မွဲသာ်ဟွံတော်ရံၚ် သာတ်ပတိတ်နၚ်နူထိုၚ်လောဗါဂှ်တုဲ နာဲကြက်ဇုက်မုက်ကဵုညးတၞဟ်ဆဵု သီုနာဲကြက်ဟိုဝ်ကြဴမံၚ်ကဵုညးဂမၠိုၚ်တံဂှ် ၝတံတီမံၚ်ဟာ ဣဏံမုရော ဣဏံဂှ် ယာတ်ဇုက်မုက်ဍုၚ်သေံဏောၚ် ကဵုကၠိုဟ်မံၚ်အိုတ်ညိ၊ ၝတံမၞိဟ်ဂတာပ်အခေတ်ဟွံသေၚ်တှ်ေ မုဟွံတီ၊

အကြာလဒေါဝ်မၞိဟ်ဂမၠိုၚ်ဂှ်ပၠန် အဗၠာဲမွဲကေၚ်နွံမံၚ်ဍုၚ်သေံတုဲ တီဒဒှ်ရယာတ်နာဲကြက်ဇုက်မံၚ်မုက်ဂှ် ယာတ်ဇုက်မုက်ဗီုနာဲကြက်ကၠိုဟ်ဂှ်ဟွံသေၚ်တုဲ ဓဝါဲဂှ် အဗၠာဲဟီုကဵုနာဲကြက်လဒေါဝ်ဝိုၚ် 

အနာဲ အနာဲဇုက်မံၚ်မုက်ဂှ် ယာတ်ဇုက်မုက်ဟွံသေၚ်ပုဟ်ဏး ဒှ်ကပေါတ်ညးဗြဴတံ သွက်ဂွံဗါန်__C__အခိၚ်ဆီကျာဍေံကၠုၚ်ဏောၚ်၊

ဟး ကွေံဟာၝ ဓဝါဲဂှ် နာဲကြက်မုက်ထ္ကးလဒေါဝ်ဝိုၚ် ညးဂြိုၚ်အဲဂြိုၚ် အကြာဝိုၚ်ဟွံရးအာဂှ် ရဲနာဲကြက်မွဲဟီုကဵုနာဲကြက်အရေဝ်ဗွဲကြဴဂှ်တှ်ေ 

အကြက် ၝကုသဵုခိုဟ်မံၚ်ရဏးယာတ်ဇုက်မုက်ဂှ်တၟိမံၚ်၊ ယဝ်ရယာတ်ဇုက်မုက်ဂှ်ကောန်ဝုတ်ၝသုၚ်စောဲလဝ်တုဲတုဲတှ်ေ မွဲမုက်ၝဂှ်ကျာကတေအ်စံၚ်ကှ်ကှ်ပေၚ်ထာတ်သီုပသသီုအိုၚ်ရၝ ဟး ဟး ဟး ၊ ညးဂြိုၚ်အဲဂြိုၚ် ညးဗိုၚ်အဲဗိုၚ် တ္ၚဲလေဝ်သဝ် သ္ၚိနာဲကြက်လေဝ်ရိုဟ်အိုတ် ကောံကၠုၚ်စပုၚ်ကဵုသွကသာဠံက်တုဲ ဗီုညးဍာန်အဲဂၠောဲစဴအာအိုတ် အုပ်နိဂီု။

နိဿဲ

ဗဵု

t

e

ပေါမ်အာဂီု ကေုာံ ဝတ္ထုဂမၠိုင်

ပေါမ်အာဂီု ကေုာံ ဝတ္ထုဂမၠိုင်

ပေါမ်ဂကူ မန်ဂမၠိုင်

ပေါမ် မင်ဗၠာဲလၞုဟ်လဳ

အဂီုသၟိင်ဒိုင်

ပေါမ်ကဝိ မန်ဂမၠိုင်

ပေါမ် မာံဂံင်သာဲ

ပေါမ်ကောန်ဗော် မင်ပြေင်

ပေါမ်အာဂီု နာဲဝိညာဏ်ထဝ် ဂမၠိုင်

ဝတ္ထုဇမၠေအ် မန်ဂမၠိုင်

မဂွံဒှ် ကောန်ပရိယတ်မွဲ ဇြိုၚ်သန်

သ္ၚိနာဲဓမာတ်

ဇက်ဂၠောဲအဲပရဲ အာဇာနဲ

စဴကၠုင်ရ မိ

သၠးအခေါင်ညိရ ဖူဂျဳယာမ

ထီုဒဵုအဗြိုင်

ကလေင်ဆဵုမွဲဝါပၠန်မ္ဂး (ဝတ္ထုဇမၠေအ်) မိလေဝ်မန်

နဲကဲလ္ၚတ် ပေါမ် ကေုာံ ဝတ္ထု

လိက်လလဴပူ

ပေါမ်

ဂကူလိက်နာနာ

ဝတ္ထုဇမၠေအ်

မဒံက်ခေဝ်

ကလေင်ကေတ်လဝ် နူ "

"