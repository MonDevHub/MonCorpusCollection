ရာမညသံဃာနုဂ္ဂဟ

ရာမညသံဃာနုဂ္ဂဟ Rāmañña Sanggānuggaha

ရန်တၟံကဵု သၚ်မန်ဂမၠိုၚ် ညးမွဲကေုာံညးမွဲ သ္ဂောံကၠောံဍညးသ္ကံကီု၊ ညးမွဲကေုာံညးမွဲ သ္ဂောံထံက်ပၚ် ထ္ၜးလဘာ် ညးသ္ကံကီု၊ ရန်တၟံကဵု သ္ဂောံဒှ်အာ ဇိုၚ်တဲ ဂကောံရာမညနိကာယကီုတုဲ ပ္ဍဲကဵုသက္ကရာဇ်ဍုၚ် ၁၃၅၇ (1995) သၞာံဂှ် ဂကောံအ္စာလိက်မန်၊ ဂကောံသၚ်ကတ်လိက်မန်တံ စဒပ္တန်လဝ် ဂကောံမွဲ မၞုံယၟု "ဂကောံရာမညသံဃာနုဂ္ဂဟအလုံဒေသမန်" ပ္ဍဲကဵု

ဘာဗ္ဂောပရိယတ္တိ

၊ ဍုၚ်မတ်မလီုရ

။

ဂၠံၚ်တရဴဂကောံရာမညသံဃာနုဂ္ဂဟ အလုံဒေသမန် မဂံါကွာ်တုန်

သၚ်ဂိယဲ တိုန်စိုပ်ရုၚ်ဂဥုဲမ္ဂး ထံက်ပၚ်အာရောၚ်။

သၚ်အာဇနဲရာမည ကလိဂွံတဆိပ်ကြာ မပ္တံကဵု အဂ္ဂမဟာပိဏ္ဍတ၊ အံၚ်ဇၞးလာပ်ဂုဏ်တၟေၚ် ပထမ၊ ဒုတိယ၊ တတိယ ပ္ဍဲကဵု ဂကောံသၟာန်လိက်အလဵုအသဳ ကၟိန်ဍုၚ်မ္ဂး ယိုက်ဒိုက်ထမံက်ပ္တိုန် ဂုဏ်စရာဲရောၚ်။

ဗွဲမဗဗွဲကဵုခေတ် သွက်သ္ဂောံၜေတ်လုပ် အကြာတၠပညာ သ္ဂောံပ္တန်သာသနာ ဂၠးတိမာန်ဂၠိုၚ်ၚ် ဘိုၚ်ပံက်ဗ္တောန် ဘာသာအၚ်္ဂလိက်ရောၚ်။

မပ္တံသာ်ဝွံ သွာၚ်စပ်ကဵု ပရေၚ်ဘာသာသာသနာဟေၚ် ယိုက်ဂၠေၚ် ရေၚ်တၠုၚ် ဂံါကွာ်အာဒၟံၚ် ဂတတေံရ

။

အတိုၚ်ရန်တၟံဂကောံ(၃)တၚ် ဗွဲလ္တူတေံ တၚ်လက္ကရဴအိုတ် စပ်ကဵုပံက်ဗ္တောန် ဘာသာအၚ်္ဂလိက်မွဲဂှ် မိက်ဂွံပ္တိုန်ထ္ၜးကဵုညိရ။ ပ္ဍဲကောန်ဂကူမန်ပိုဲ ဗွဲတၟေၚ် သၚ်မန်ပိုဲ ထေက်ကဵုသ္ဒးလေပ် ဘာသာအၚ်္ဂလိက်ရ။ သွက်သ္ဂောံ ပ္တန်သာသနာ စဵုကဵုကဆံၚ်ဍုၚ်သ္အာၚ်မာန်ဂှ် ဂကောံရာမညသံဃာနုဂ္ဂဟအလုံဒေသမန်တံ သ္ပလဝ်အဓိက ဖျေံလဝ်တၚ်ရန်တၟံဏံ မွဲသာ်ကီုရ။

ဘာသန္တရပညာ ဘာသာအၚ်္ဂလိက်

အတိုၚ်ရန်တၟံလဝ်ဂှ် ပ္တံနူသက္ကရာဇ်ဍုၚ် ၁၃၆၆ (2004) သၞာံဂှ် စပံက်ဗ္တောန်ကၠုၚ် ဘာသန္တရပညာ ဘာသာအၚ်္ဂလိက်တုဲ ပ္ဍဲကဵုသက္ကရာဇ်ဍုၚ် ၁၃၇၆ (2014)သၞာံမ္ဂး စိုပ်ကၠုၚ် မရနုက်ကဵု (၁၁) ဝါရ

။

အလန်ပထမ

သၞာံစပံက်ဗ္တောန်ကိုပ်ကၠာအိုတ်ဂှ် ပ္ဍဲကဵုဘာပုဗ္ဗာရီု၊ ဍုၚ်မတ်မလီုတုဲ ပံက်ဗ္တောန်ဘာသာအၚ်္ဂလိက်ဂှ် စပ္တံကၠုၚ်လဝ် နကဵုကွးဘာ ခမဳ သာမဏဳ ဟေၚ်ရ။ စပ္တံကၠုၚ်လဝ် နကဵုလၟိဟ်ကွးဘာ ဗၞတ် (၂၀) တၠဓဝ်ရ။

အလန်ဒုတိယ

ပပ္တံနူအလန်ဒုတိယ စဵုကဵုသၞာံ (2014) ပွိုၚ် (၁၀) သၞာံ ပံက်ဗ္တောန်ကၠုၚ် ပ္ဍဲကဵု

ဘာဓာတုမာလာ

ဍုၚ်မတ်မလီုရ။

ဘာ ကွတ်ကောန်ပျူတာ

နူတမ်ဝါဒိ စပံက်ကၠုၚ် ဘာသာအၚ်္ဂလိက်သၟးဟေၚ်ကီုလေဝ်၊ ဗွဲကြဴ ရံၚ်ကဵုဇၟောဝ်ဍာ်ခေတ်ကာလတုဲ ပ္တံနူသက္ကရာဇ် ၁၃၇၁ (2009) သၞာံဂှ် ထပ်ပံက်ဗ္တောန်ကဵု ကွတ်ကောန်ပျူတာ မွဲကဏ္ဍပၠန်ရ။

ဂကောံမိဿဟာဲ

ဂကောံဖောအ်ဗြေဝ်စေတနာမန် Mon Cetana Development Foundation

ကိစ္စပံက်ဗ္တောန်ဘာသာအၚ်္ဂလိက် ကေုာံ ကွတ်ကောန်ပျူတာတံ လမျီုဂွံလုပ် ဒမြိပ်ဂွံခိုဟ်တိုန် ဗီုဏံဂှ် ဂကောံရာမညသံဃာနုဂ္ဂဟက္ဍိုက်က္ဍိုပ် အာဂတပၠတရဴတုဲ ဟိုတ်နူဂကောံဖောအ်ဗြေဝ်စေတနာမန် Mon Cetana Development Foundation ပ္တိန်ထ္ၜး ဂၠာဲနၚ်သြန်ထံက်ပၚ် နူကဵုဂကောံမွဲသ္အာၚ် NGO ကီုရ။

နိဿဲ

၁.၀

၁.၁

၁.၂

ရာမညသံဃာနုဂ္ဂဟ ကၞပ်(၅)၊လိက်အုပ်။ ၂၀၁၄ သၞာံ။ ဂကောံရာမညသံဃာနုဂ္ဂဟ၊အလုံဒေသမန်။ Rāmoñña Sanggānuggaha, The Whole mon land -vol.5-2014

ကလေင်ကေတ်လဝ် နူ "

"