ကံင်ဇြဳဖေဝ်ဒရေဝ်ဍုင်မန်

ကံင်ဇြဳဖေဝ်ဒရေဝ်ဍုင်မန်

(

အၚ်္ဂလိက်

:

Mon State Federal Council (MSFC)

,

ဗၟာ

:

မွန်ပြည်ဖက်ဒရယ်ကောင်စဳ

) ဂှ် ဒှ် ဂကောံကံင်ဇြဳ မဒက်ပ္တန်လဝ် နကု သၟာပရေင်ဍုင်ကွာန်မန်လ္ၚဵု သွက်ဂွံ ဗမံက် ရုပ်ရဴကမၠောန် ပဋိညာဥ်ဖေဝ်ဒရေဝ်ဒဳမဝ်ကရေသဳ (ဖက်ဒရယ်ဒီမိုကရေစဳပဋိညာဥ်) မဒှ် ပဋိညာဥ်

အလဵုအသဳညဳသၟဟ်ကောန်ဂကူ

(အေန်ယူဂျဳ) သွက်တွဵုရးမန် ရ။

နကု ကံင်ဇြဳဝွံ ဒက်ပ္တန်လဝ် ဌာနနာနာသာ် သီုကဵု ဌာနပရေင်စဵုဒၞာ နကုယၟု

ဒပ်ပၠန်ဂတးဍုင်မန်

ရ။

ဝင်

သၞာံ ၂၀၂၁ ဂိတုဖေဖဝ်ဝါရဳ ၁ ဂှ် နကုဒပ်ပၞာန်ဗၟာ ထ္ၜးဟိုတ်

သဘင်မာဲသၞာံ ၂၀၂၀

ဂှ် ဟွံစှ်ေ ကုသၞောတ်ဝ်တုဲ

ပၞာန်သီကေတ်အဝဵုဍုင်

ရ။

ဟိုတ်နူဏအ်တုဲ

ပရေင်ကလိုက်ကၟဵု

က္တဵုဒှ် ဇၞော် ကုဒြဟတ်ရ။ နကုလပါ်ပၞာန် ကလေင်လၞိန်ဗပိန် ကုညးမထ္ၜးဆန္ဒတအ်ရ။ နကုညးဍုင်ကွာန်တအ်ဂှ် စၟတ်သမ္တီ နကုယၟု (နွေဦးတော်လှန်ရေး) နကုဘာသာမန်ဂှ် ပၠန်ဂတးတမ်သၞာံ၊ ပၠန်ဂတးက္ဍိုပ်ကညင်၊ ပၠန်ဂတးတမ်ကညင် ရ။ ပ္ဍဲအခိင်ဂှ် နကု ကောန်မန် ညးမပါလုပ် ပ္ဍဲ ပၠန်ဂတးတမ်သၞာံဂှ် ဒက်ပ္တန်လဝ် မွန်ပြည်ကြားကာလ ပူးပေါင်းဆောင်ရွက်ရေးကော်မီတီ (Mon State Interim Coordinating Committee - MSISS) ရ။

နကု ကမ္မတဳဏအ်ဂှ်ရ ဗွဲကြဴ ဇၞော်သၠဲပ္တိတ်တုဲ ဒက်ပ္တန်လဝ် ကံင်ဇြဳဖေဝ်ဒရေဝ်ဍုင်မန် ရ။

နကုကံင်ဇြဳဏအ်ဂှ် ဖျေဟ်လဝ် တင်ရန်တၟအ် ပရေင်ဍုင်ကွာန် ပန် တင်

(က) သွက်ဂွံ ဗတိုက်ပလီုထောအ် သၞောတ်တၠအဝဵုပၞာန် ကောံ ကုသၞောတ်အဝဵုလဵုဟွံဟီု။

(ခ) ညံင်ဂွံဖအိုတ်ထောအ် ဝါဒမဟာဂကူ Chauvanism ကောံ ကုဝါဒဗော်ဇၞော် မဍိုက်ပမာန် နကုသၞောတ်ဒဳမဝ်ကရေသဳ။

(ဂ) ကောန်ဍုင်အရင်တအ် ညံင်ဂွံဂွံအခေါင်တုပ်တုဲ မနွံ ကုအခေါင်ပတန်သၞောဝ်။

(ဃ) သွက််ဂွံ ပလီုထောအ် သၞောဝ်သဇိုင် ၂၀၀၈ တုဲ ညံင်ဂွံဒက်ပ္တန် ကၟိန်ဍုင်ပံင်ကောံဖေဝ်ဒရေဝ်ဇေတ်ဇေတ်။

ကြဴနူ ပသဘင်သဳကၠဳ အလန်ဒုတိယတုဲ ကံင်ဇြဳဏအ် ကလေင်ဒက်ပ္တန်လဝ် ကမ္မတဳ ၃ တန်၊ ကမ္မတဳခၞံဗဒှ်သၞောတ်ဝ်၊ ကမ္မတဳသၞောဝ်ဓရ် ကောံ ကုကမ္မတဳပရေင်အုပ်ဓုပ်ရ။ ကမ္မတဳပရေင်အုပ်ဓုပ်ဂှ် ရန်တၟအ်လဝ် သွက်ဂွံ ရေင်တၠုင်အာ ပရေင်အုပ်ဓုပ် ပ္ဍဲအခိင်အကြာ (အခိင်ပၠန်ဂတး)ရ။

ညးတာလျိုင်ဂမၠိုင်

ကမ္မတဳပရေင်အုပ်ဓုပ်

နာဲကသုမန် ဥက္ကဋ္ဌ

နာဲဍေန်ပၠဟံသာ ဒုဥက္ကဋ္ဌ လျိုင်ဌာန ဌာနစဵုဒၞာ

နာဲပညာမာန် လျိုင်ဌာန၊ ဌာနပရေင်အပ္ဍဲဍုင်

မိသုတဇဝ် လျိုင်ဌာန၊ ဌာနပရေင်ဓရ်ဗစာရဏာမၞိဟ် ကေုာံ ဟံင်ပြာ်

မိမုဟ်ၜေအ် လျိုင်ဌာန၊ ဌာနပရေင်ပညာ

မိမ္ၚဵုသဇင် လျိုင်ဌာန၊ ဌာနပရေင်ထတ်ယုက်

Dr. သဳရိမန်ဆာန် လျိုင်ဌာန၊ ဌာနလလောင်ပရိုင် ကေုာံ ဆက်ဆောံကုမဟာဇန်

မိသုဇာထဝ် လျိုင်ဌာန၊ ဌာနပရေင်သၟတ်၊ ညးဗြဴ၊ ကောန်င္ၚာ် ကေုာံ တုပ်သၟဟ် အရာဂျန်တာ

နာဲသဟမန် လျိုင်ဌာန၊ ဌာနဆက်ဆောံဗွိုင်မ္ၚးဍုင်

မိဇြဟာန်မန် လျိုင်ဌာန၊ ဌာနသြန်ဘဏ္ဍာ ကေုာံ အကံက်အခေါန်

နိဿဲ

ကလေင်ကေတ်လဝ် နူ "

"