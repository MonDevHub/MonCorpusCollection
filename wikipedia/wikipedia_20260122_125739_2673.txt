ဝါတ်တာခါန်

ဘာဝါတ်တာခါန်

(วัดท่าข้าม (กรุงเทพมหานคร)) ဝွံ ဒှ်ဘာဂိုဏ်

ဓမ္မယုတ္တိနိကာယ

မနွံ ပ္ဍဲအရာပ်ဘာဝါတ်တာခါန်၊ ခရိုင်ၜါန်ခေါန်၊ ၜင်ကံက် (เลขที่ 1 ถนนอนามัยงามเจริญ Tha Kham, Bang Khun Thian, Bangkok 10150, Thailand)။ ဘာဏအ်ဂှ် ပ္တန်လဝ် နူကဵုသၞာံ ၁၈၃၂ (သက္ကရာဇ်သာသနာ ၂၃၇၅) တုဲ က္လိဂွံ အရီုအဗင် စၟတ်သမ္တီ နူကဵုဨကရာဇ် သၞာံ ၂၀၁၆ (သာသနာ ၂၅၅၉)။

ပ္ဍဲဒၞာဲဒတန် ဘာဝါတ်တာခါန်ဝွံ ဒှ်ဒတန် ဂကူမန်တအ် မပဒတဴကၠုင်လဝ်ရ။

ဆဂး အခိင်လၟုဟ် အခိုက်အလိုက်မန် ပ္ဍဲဒေသဂှ် ကြပ်ကၠေအ်ကၠက်အိုတ်ရ။ ဆမၞိဟ်အာယုက်ဇၞော်ဇၞော် ညိညဟေင် ဟီုအရေဝ်မန်လေပ်ဏီရ။ ရုပ်ကသူ ပ္ဍဲကဵု ဗဒင်ဘာ ဒၞာဲလ္ၚဵုဂှ် နကဵုအခိုက်မန်တြေံ သှ်ေၜက်ဒၟံင် ညိညဏီရ။

ဘာဇၞော်ဂှ် ဒှ်ဘာဆုဇၞော်မွဲ မနွံ အနာံ ၁၁,၁၄ မဳတာ၊ ဇမၠိင် ၁၇,၉၀ မဳတာ၊ ပ္ဍဲဗဒင်ဘာ လပါ်လတူဂှ် နွံကဵု ရုပ်ကသူဂမၠိုင်တုဲ ရုပ်ကသူတအ် ပတှ်ေကေတ်မ္ဂး ချူလဝ် နူလက်ထက် ဨကရာဇ်မရနုက်ကဵု ၄-၅ မဒှ် ဗီုရုပ်ကသူမန် မချူလဝ် ပရူဇာတ်စှ်ရ။ ပါဲနူ ရုပ်ဇာတ်ဂမၠိုင်တုဲ ရုပ်အခိုက်အလိုက်မၞိဟ်မန် ဗီုကဵု ကၠောန်ဗ္ၚ၊ တုတ်တုတ်၊ ရတ်သြောအ် ကေုာံ ဖျေဟ်ကမ္မဌာန်တအ်လေဝ် ဂွံဆဵုကေတ်ကီုရ။

ဘာဏအ်ဂှ် ဒှ်ဘာမဂိုင်ဒေပ် မနွံကဵု အခိုက်ကၞာကွတ်တဲမန် ပ္ဍဲကဵုပွဳပွူၜင်ကံက်ဂှ်ရ။

နိဿဲ

ကလေင်ကေတ်လဝ် နူ "

"