သဘင်လံင်ဗဗေင်ဇၞော် အလုံဍုင်ကၟာဝက်ရးဇြာ

သဘင်လံင်ဗဗေင်ဇၞော် အလုံဍုင်ကၟာဝက်ရးဇြာ

ဂှ် ကၠောန်ဗဒှ် ဇၟာပ်သၞာံ ပ္ဍဲ ဂိတုဘတ် (၇) စွေက်၊ မဒှ် သဘင် သင်၊ သဳလတအ် စှ်ေဒုင် ဒါန်သ္ၚုတုဲ ဒါယကာဂမၠိုင် လံင် သ္ၚုရ။ သဘင်လံင်ဗဗေင်ဇၞော်ဝွံ ကၠောန်ဗဒှ်ကၠုင်ဒၟံင် နူသက္ကရာဇ် ၁၃၂၈ (သၞာံ ၁၉၆၆ အံက်တဝ်ဗာ ၆) တုဲ မွဲမွဲသၞာံမ္ဂး သင်မစှ်ေဒုင်ဒါန်သ္ၚု မသုန်လ္ၚီဇကုပြင်ရ။

မရနုက် ကု(၅၈)ဝါ သၞာံ ၂၀၂၄

သွက်သၞာံ ၂၀၂၄ ဂှ် စၟတ်သမ္တီလဝ် ခမဳသင် ကောံ ကုသဳလ မွဲဘာမ္ဂး အောန်အိုတ် (၁၀) ဇကုပေင်မ္ဂး ကၠုင်ကဵုစရင် က္ညပြာပ်ကၠုင်ကဵုစရင် စှ်ေဗဗေင်သ္ၚုမာန်ရ။ သွက်ဘာမနွံ အပ္ဍဲ ဍုင်ကၟာဝက်ရးဇြာတအ်ဂှ် အပိုင်အခြာလၟိဟ်မအောန်အိုတ် ဟွံမဲရ။ ဌာနမဒုင်တဲစရင်ဂှ် ဘာပရိယတ္တိဟိတကာရဳ (ဘာကျာ်ဇြာတြေံ)၊ ဘာဇာဒိသိုင်ၜါ၊ ဘာလွဳမာန်ရတ်မန်၊ ဘာလွဳမာန်ထဝ်၊ ရုင်ဂေါပကကျာ်တၟအ်ကျာ်ဇြာ။ သဘင်လံင်ဗဗေင်ဇၞော်ဂှ် ကၠောန်ဗဒှ်လဝ် ပ္ဍဲ ဂိတုဘဒ် (၇) စွေက် စနူ အခိင်လဒေါဝ်တ္ၚဲ ၁၂ နာဍဳ။

သၞာံ ၂၀၂၄ ဂှ် ခမဳသင် သီုဖအိုတ် ၆၀၂၄ ဇကု နူ ၁၀၃ ဘာ၊ သဳလ ၁၄၀၁ ဇကု နူ ၃၅ ဇြပ် ပံင်သီုသင် သီုသဳလ သီုဖအိုတ် ၇၄၂၅ ဇကု ကၠုင်စိုပ် စှ်ေဗဗေင်သ္ၚုရ။

ကုဘာသင်မနွံ ကၠံ ကောံကုလတူကၠံတအ်ဂှ် မွဲဘာမ္ဂး နကုဘာဇာဒိသိုင် ကဵုဒါန် သ္ၚိမွဲမွဲရိုက်ရ။ တုဲပၠန် သွက်ဘာမဒးအလန်လက်ကရဴအိုတ်ဂှ်လေဝ် နူကုဂကောံရေင်တၠုင်တအ် ကဵုဒါန် သ္ၚုမွဲရိုက်ကီုရ။

အရာဟွံကေင် က္တဵုဒှ်လဝ်မွဲလှ်ေ က္တဵုဒှ်ကၠုင် ပ္ဍဲသၞာံဏအ်ဂှ် အခိင်တ္ၚဲဂၠုညိဂှ် မၞိဟ်ပလုင် မဟီုအရေဝ်ဗၟာ ဗက်ပၠံင် သ္ၚုရိုက် နူဒါယကာဘာတအ်ရ။ လက်ကြဴအိုတ် ဂကောံသၟတ်ဝုတ်ဗၠာဲ မၞိဟ်ၜိုတ် ၃၀ တၠ ဗက်ကပှ်ဂိုင် ပသောင်အာ အမှိက်ကီုလေဝ် ပ္ဍဲဂတ အကြာမၞိဟ်တအ်ဂှ် ဍေဟ်တအ် ဂံင်လုပ်ပၠံင် သ္ၚုရိုက် ဏီရ။ အလဵုဇကု အစာတၠ ကျာ်ဇၞော်အစာသောမ ရပ်လေအ်ဒုန်တုဲ ဗက်ဘပဠ မၞိဟ်မပၠံင်သ္ၚုတအ်ရ။

မရနုက် ကု(၅၃)ဝါ သၞာံ ၂၀၁၈

သၞာံ ၂၀၁၈ ဂှ် ခမဳသင် နူပွိုင်ဍုင်မတ်မလီု ၁၀၅ ဘာ ၄၄၀၃ ဇကု၊ ပွိုင်ဍုင်မုဟ်ဍုင် ၆၉ ဘာ ၂၁၀၉ ဇကု၊ ပွိုင်ဍုင်ဇြပ်ဗု ၁၃ ဘာ ၁၁၂ ဇကု၊ ပွိုင်ဍုင်ကျာ်မြဟ် ၃ ဘာ ၁၁၀ ဇကု၊ ပွိုင်ဍုင်ပံင် ၂ ဘာ ၁၃ ဇကု၊ သီုဖအိုတ် ပံင် ၁၉၂ ဘာ ၆၇၃၇ ဇကု။ သဳလ နူပွိုင်ဍုင်နာနာ သီုဖအိုတ် ၄၂ ဇြပ် ၁၂၁၃ ဇကု။ ပံင် ခမဳသင် ကောံ ကုသဳလ ၇၉၆၀ ဇကု စှ်ေလဝ် ဗဗေင်သ္ၚုရ။

နိဿဲ

ကလေင်ကေတ်လဝ် နူ "

"