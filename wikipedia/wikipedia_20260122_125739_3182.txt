သၠ​ပတ်​ပ​ထ​မ​ကဝ် ၁၀

သၠ​ပတ်​ပ​ထ​မ​ကဝ် ၁၀

၁

ကြဴဍာ်မဇၞော်ဟးပရးဂှ်၊ မစှ်ေကၠုၚ်နူကဵုကောန်နဝ်ဨသှေမ၊ ဟာမ၊ ယျာဖေတ်ဂှ် အဆက်ကောန်အဆက်စဴဂှ် မိက်ဂးရောၚ်။

၂

ကောန်ယျာဖေတ်မ္ဂးဂှ်၊ ဂဝ်မာ၊ မဂဝ်ဂ၊ မဍာဲ၊ ယျာဝါန်၊ တုၜလ၊ မေသှေက်၊ တိရာတ်ရောၚ်။

၃

ကောန်ဂဝ်မာမ္ဂးဂှ်၊ အသှကေဏာတ်၊ ရိဖာတ်၊ တဝ်ကာမာရောၚ်။

၄

ကောန်ယျာဝါန်မ္ဂးဂှ်၊ ဨလိသှာ၊ တာသှု၊ ကိတ္တိမ်၊ ဍဝ်ဍနိမ်။

၅

တေံညးတံဝွံ အတိုၚ်ဘာသာတၞဟ်တၞဟ်၊ အတိုၚ်တၞောဝ်ဒတောဝ်တၞဟ်တၞဟ်မနွံဂှ် ပြးချာဲရၚ်သ္ကံပ္ဍဲတွဵုရးမွဲဍုၚ်မွဲလ္ကံမၞိဟ်ဇၟာပ်ဇၟာပ်ဂကူအိုတ်ရ။

၆

ကောန်ဟာမမ္ဂးဂှ်၊ ကုသှ၊ မိဇရိမ်၊ ဖုတ၊ ခါနာန်ရောၚ်။

၇

ကောန်ကုသှမ္ဂးဂှ်၊ သေၜ၊ ဟာဝိလ၊ သာၜတ၊ ရာဂမ၊ သာပ္တေတခါရောၚ်၊ ကောန်ရာဂမမ္ဂးဂှ်၊ သှေၜ၊ ဍေဍာန်ရောၚ်။

၈

ကုသှဝွံ ဂွံကောန်နိမ်ရဝ်ဍဏီရ။ တေံကောန်ဝွံ ဒှ်ညးမမာန်ဒြဟတ်ကိုပ်ကၠာပ္ဍဲလတူတိဇၞော်ရ။

၉

ပ္ဍဲဂတကျာ်ထာဝရ မဒှ်လၟမဇၞော်ကဵုဒြဟတ်ရ။ ဟိုတ်နူဂှ် ပ္ဍဲဂလာန်ပုံဂှ်၊ ညံၚ်ကဵုနိမ်ရဝ်ဍမပလၟမဇၞော်ကဵုဒြဟတ်ပ္ဍဲ ဂတကျာ်ထာဝရ သာ်ဝွံ စပ်ဟီုရောၚ်။

၁၀

တံရးနဳဂီုညးမ္ဂးဂှ်၊ ဍုၚ်ၜါၜုလောန်၊ ဍုၚ်ဨရေက်၊ ဍုၚ်အက္ကာဒ်၊ ဍုၚ်ကာလနေပ္ဍဲရသှိဏာရောၚ်။

၁၁

နူရးဂှ် အာပ္ဍဲရးအာသှုရိတုဲ ဍုၚ်နိနေဝေ၊ ဍုၚ်ရဟောဝ်ၜေါတ်၊ ဍုၚ်ကာလဂှ်လေကီု၊

၁၂

ပ္ဍဲအကြာနိနေဝေကဵုဍုၚ်ကာလဂှ်၊ ဍုၚ်ဇၞော်မတွံဂးဍုၚ်ရေသေန်ဂှ်လေကီုဒက်ပ္တန်တဴရ။

၁၃

ကောန်မိဇရိမ်မ္ဂးဂှ် မၞိဟ်လုတ်ဍိမ်၊ မၞိဟ်အာဏမိမ်၊ မၞိဟ်လဟာၜိမ်၊ မၞိဟ်ဏာပ္တုဟိမ်။

၁၄

မၞိဟ်ပါထရုသိမ်၊ မၞိဟ်ကာသလုဟိမ်၊ မၞိဟ်ကာပ္တောဝ်ရိမ်ရောၚ်၊ နူအပ္ဍဲမၞိဟ်ကာသလုဟိမ်မၞိဟ်ဖိလိတ္တိဒှ်ရောၚ်။

၁၅

ကောန်ဇၞော်ခါနာန်မ္ဂးဂှ် ဇိဍောန်၊ ကြဴဂှ် ဟေထ၊

၁၆

ကြဴဂှ် ယေၜုသိ၊ မၞိဟ်အာမောဝ်ရိ၊ မၞိဟ်ဂိရကာသှိ။

၁၇

မၞိဟ်ဟိဝိ၊ မၞိဟ်အာကိ၊ မၞိဟ်သိဏိ၊

၁၈

မၞိဟ်အာဍိ၊ မၞိဟ်ဇေမရိ၊ မၞိဟ်ဟာမထိရောၚ် ကြဴဂှ် ကောန်ဂကူခါနာန်ပြးချာဲရၚ်သ္ကံအိုတ်ရ။

၁၉

တွဵုရးကောန်ဂကူခါနာန်မမံၚ်ဂှ် နူကဵုဍုၚ်ဇိဍောန်ဒဵုကဵုဍုၚ်ဂေရာ၊ ဍုၚ်ဂါဇဂှ်လေကီု၊ မွဲဝါပၠန်လောန်အာဍုၚ်သောဝ်ဍောမ်၊ ဍုၚ်ဂေါဝ်မောဝ်ရ၊ ဍုၚ်အာဍမ၊ ဍုၚ်ဇေၜိန်တုဲ ဒဵုကဵုဍုၚ်လာသှဂှ်လေ ကဵုနွံရောၚ်။

၂၀

တေံညးတံဝွံ အတိုၚ်ဂကူ ဝေါၚ်သ တဏဟ်တဏဟ်၊ အလိုက်ဘာသာ ညးတၞဟ်တၞဟ်ပ္ဍဲရးနဳဂီုညးတံဂှ် ဒှ်ကောန်ဟာမဂမၠိုၚ်ရောၚ်။

၂၁

ဒေံယျာဖေတ်၊ မမၞိဟ်ဟေံဗြာဲ အိုတ်သီုတံ၊ သှေမဝွံလေ ညာတ်မုက်ကောန်ဂမၠိုၚ်ရ။

၂၂

ကောန်သှေမမ္ဂးဂှ် ဨလာမ်၊ အသှရ၊ အာဖာဇာဒ်၊ လုဍ၊ အာရာမ်ရောၚ်။

၂၃

ကောန်အာရာမ်မ္ဂးဂှ်၊ ဥဇ၊ ဟုလ၊ ကေထာ၊ မာသှရောၚ်။

၂၄

ကောန်အာဖာဇာဒ်သှာလ၊ ကောန်သှာလဟေၜါရောၚ်။

၂၅

ဟေၜါဝွံလေ ညာတ်မုက်ကောန်ၜါ၊ ကောန်မွဲမ္ဂးဂှ်၊ ဖာလေက်မနွံယၟု။ ဟိုတ်မ္ဂးဂှ်။ ပ္ဍဲလက်ထက်ညးဂှ် ပါ်ပရံတိဇၞော်အိုတ်ရ။ ဒေံညးမ္ဂးဂှ်၊ မနွံယၟုယောတ္တာန်ရ။

၂၆

ကောန်ယောတ္တာန်မ္ဂးဂှ်၊ အာလမဝ်ဍာဒ်၊ သှေလာပ်၊ ဟာဇာမာဝေတ်၊ ယေရ။

၂၇

ဟာဍောဝ်ရာံ၊ ဥဇလ၊ ဍိကလ၊

၂၈

အောဝ်ၜလ၊ အၝိမေလ။ သှေၜ။

၂၉

အောဝ်ဖိရ၊ ဟာဝိလ၊ ယဝ်ၜါပ်၊ တေံညးသီုဖအိုတ်တံဝွံ ဒှ်ကောန်ယောတ္တာန်ရောၚ်။

၃၀

ဒေသညးတံမမံၚ်မ္ဂးဂှ်၊ နူဍုၚ်မေသှေဒဵုကဵုဒဵုသေဖာပ္ဍဲဒိုဟ်ဗၟံက်ဂှ် မနွံရောၚ်။

၃၁

တေံညးတံဝွံ အတိုၚ်ဒတောဝ်ညးတံတၞဟ်တၞဟ်၊ အလိုက်ဘာသာညးတံတၞဟ်တၞဟ်၊ ကောန်သှေမဂမၠိုၚ်မမံၚ်ပ္ဍဲရးနဳဂီုညးတံတၞဟ်တၞဟ်ဂှ် မဒှ်ရောၚ်။

၃၂

ဣဝွံ မ္ဂးဂှ်၊ အတိုၚ်တၞောဝ် ဒတောဝ်ဇကုတံတၞဟ်တၞဟ်၊ စရၚ်အဆက်ကောန်ဂကူဝေါၚ်သကောန်နဝ်ဨမသမ္တီလဝ်ရောၚ်။ တေံညးတံဝွံ ကြဴဍာ်ဇၞော်ဟးပရးဒက်ပ္တန်ရးနဳဂီုတၞဟ်ဂှ် ပ္ဍဲလတူတိဇၞော်ရ။

နိဿဲ

ဂကောံသၠပတ်သမ္မာမန်

ကလေင်ကေတ်လဝ် နူ "

"