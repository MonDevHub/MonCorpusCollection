သၠ​ပတ်​ပ​ထ​မ​ကဝ် ၁၈

သၠ​ပတ်​ပ​ထ​မ​ကဝ် ၁၈

၁

ကျာ်ထာဝရဝွံ ဇရေၚ်ဂြိုပ်ကြောတ်မာမ်ရေ၊ ဒတိတ်ဒဒှ်မထၜးဇကုကဵုအာဗြဟာမ်မ္ဂးဂှ်၊ ပ္ဍဲအခိၚ်တ္ၚဲက္တဴ အာဗြဟာမ်ဝွံ ဂဇံဒၟံၚ်ပ္ဍဲပါၚ်တရၚ်တာဲမ္ဂး

၂

ရံၚ်လၟဳတုဲ ပ္ဍဲဂတဇကု၊ မၞိဟ်ပိတလဒတဴဒၟံၚ်အိုတ်ဂှ် ကာလမညာတ်၊ ညံၚ်ဂွံဝါၚ်ဒုၚ်တလုၚ်ဂှ် ဒြေပ်အာနူပါၚ်တရၚ်တာဲအောပ်မာဇံသဝ်မ္ဂး၊

၃

နာဲအဲဍိက်၊ ယဝ်ရအဲဍိက်မဂွံမုက်ဂတတဳလအဲမ္ဂး၊ လ္ပလောန်အာနူဍိက်တဳလပိုန်ညိ။

၄

ကဵုဂွံကေတ်နၚ်ဍာ်အောန်အောန်ညိ။ ကြာတ်ဇိုၚ်တုဲ ပ္ဍဲအသၟဝ်တၞံဆုဂှ် ဒလာဲဒၟံၚ်အိုတ်ညိ။

၅

ကွာၚ်အောန်အောန်လေ အဲကေတ်နၚ်ရောၚ်။ ကာလဍောၚ်ပြေဂှ် အာအိုတ်ညိရ။ တၞဟ်နသၟိက်ကဵု ဒုၚ်ဂုန်သာ်ဂှ် တဳလပိုန်တံစိုပ်ကၠုၚ် ပ္ဍဲဒမံၚ်ဍိက်တလအဲမနွံဂှ်ရ သာ်ဝွံ မဟီုရ။ တေံညးတံဂှ်လေ အတိုၚ်မဟီုဂှ် ပညိရ သာ်ဝွံ ဟီုအိုတ်ရ။

၆

အာဗြဟာမ်ဝွံ လုပ်အာဗွဲပရဟ်ပ္ဍဲဇရေၚ်သာရာမနွံအပ္ဍဲတာဲတုဲ၊ ပြုပြေၚ်ခၞိက်ကွာၚ်ပိကရိဟ်တုဲ ဆိုန်ညိ။ ကၠောန်ကွာၚ်ကဝေက်ညိ သာ်ဝွံ ဟီုတဴရ။

၇

မွဲဝါပၠန်၊ ဒြေပ်အာပ်ပ္ဍဲဂၠဴဒကံတုဲ၊ ဂၠဴသၟတ်မၜတ်ခိုဟ်ဂှ် ကေတ်နၚ်တုဲ၊ ပ္အပ်ကဵုမၚ်ဗၠာဲမ္ဂး ကဵုပြုပြေၚ်ဗွဲပရဟ်ရ။

၈

ကြဴဂှ် ဍာ်တှ်ကဵုဍာ်တှ်ဗ္စးဂှ်လေကီု၊ ဂၠဴသၟတ်မပြုပြေၚ်ဂှ်လေကီုကေတ်တုဲ၊ စုတ်ပ္ဍဲဂတညးတံဂှ်မ္ဂး၊ အသၟဝ်တံဆုပ္ဍဲဇရေၚ်ညးတံဝွံ စအိုတ်ရ။

၉

ကာလမတုဲဂှ်၊ သမ္ဘာမၞးသာရာဝွံ မူဒၞာဲမနွံရော သာ်ဝွံ သၟာန်မ္ဂး နွံအပ္ဍဲတာဲရ သာ်ဝွံ ကလေၚ်ဟီုရ။

၁၀

ပ္ဍဲညးတံဂှ် ညးမွဲဂှ်လေ၊ ကာလအခိၚ်မသၠးဂဗ္ဘမပေၚ်ဂှ် အဲဝွံ ကလေၚ်ကၠုၚ် ပ္ဍဲဇရေၚ်မၞးသ္ဍာံရောၚ်။ ကာလဂှ် သမ္ဘာမၞးသာရာဝွံ ဂွံကောန်တြုံရောၚ် သာ်ဝွံ ဟီုဂးရ။

၁၁

လက်ကရဴညးမဟီုသာ်ဂှ်၊ ပ္ဍဲဇရေၚ်ပါၚ်တရၚ်ဂှ်၊ ဟိုတ်သာရာမနွံဂှ် တေံအရေဝ်ဂှ် မိၚ်ရ။ ပ္ဍဲကာလဂှ် အယုက်အာဗြဟာမ်ကဵုသာရာဇၞော်ဗွဲမလောန်ရ။ သာရာဝွံ အတိုၚ်မဒှ်ပ္ဍဲမၞိဟ်ဗြဴတံဂှ် ဟွံဒှ်ရ။

၁၂

ဟိုတ်ဂှ်ရ သာရာဝွံ၊ အဲလေ ဗျု၊ နာဲအဲလေ ဗျုရ။ ဒှ်သာ်ဂှ်တုဲ အဲဝွံ ဂွံနွံသ္ဍိုက်စိုတ်ရောၚ်ဟာ သာ်ဝွံ ဟီုမ္ဂး၊ ဂြိုၚ်ဗွဲမသ္ၚိတ်ဇြရ။

၁၃

သမ္ဘာမၞးသာရာဝွံ ကွေံရအဲဗျုရ။ သၠးဂဗ္ဘကောန်တြုံရောၚ်ဟာ သာ်ဝွံ ဟီုတုဲ မူဟိုတ်ဂြိုၚ်ရော။

၁၄

အရာကျာ်ထာဝရပဟွံမာန်ဂှ် ဆဗၞတ်မွဲမွဲနွံဟာ။ အခိၚ်သၠးဂဗ္ဘမသမောဲလဝ်ကာလမပေၚ်ဂှ် အဲကလေၚ်ကၠုၚ်ပ္ဍဲဇရေၚ်မၞးတုဲ၊ သာရာဝွံ ဂွံကောန်တြုံရောၚ် သာ်ဝွံ ကျာ်ထာဝရဟီုပၟိၚ်ကဵု အာဗြဟာမ်ရ။

၁၅

သာရာဂှ်လေ အဲဍိက်ဗြဴဟွံဂြိုၚ် သာ်ဝွံ ဖေက်တုဲ၊ စးဂလာန်ရ။ ဟွံသေၚ်။ မၞးဂြိုၚ်ရ သာ်ဝွံ ဟီုပၟိၚ်ရ။

၁၆

တေံညးတံဝွံ က္တဵုနူကဵုဒေသဂှ်တုဲ၊ ဂတအာမတ်ကဵုဍုၚ်သောဝ်ဍောမ်မ္ဂး အာအိုတ်ရ။ အာဗြဟာမ်ဂှ်လေ တၞဟ်နသၟိက်ပလံၚ်ဏာညးတံဂှ် ဗက်ရ။

၁၇

ကျာ်ထာဝရဂှ်လေ၊ ပွအဲမပဂှ် ဟွံတမော်ထၜးကဵုအာဗြဟာမ်မ္ဂး၊ ဒးပၞုက်လဝ်ဟာ။

၁၈

အာဗြဟာမ်ဝွံ ဇၞော်ပြဲတုဲ ဒှ်ဂကူမၞိဟ်ဍိုက်ပေၚ်ကဵုဣဓိရောၚ်။ ဂကူမၞိဟ်အိုတ်သီုတံဝွံ နကဵုညးဂွံဒုၚ်မ္ၚဵုမၚ်္ဂလအိုတ်ရောၚ်။

၁၉

ဒတိတ်ဒဒှ်မ္ဂးဂှ်၊ မဒှ်ကၠုၚ်လက်ကရဴညးပ္ဍဲကောန်ဂမၠိုၚ်၊ ကောန်သ္ၚိညးဂမၠိုၚ်တံဂှ် ဒဒှ်ညးမပညပ်လဝ်ရောၚ်ဂှ် အဲတီရ။ ညးတံဂှ်လေ ဗက်ပ္ဍဲဂၠံၚ်ဓဝ်ကျာ်ထာဝရတုဲ၊ ဒ္ဂေတ်ဗွဲသ္ဍာံသၟတ်သ္တပ်လဂူအိုတ်ရောၚ်။ ဒှ်သာ်ဂှ်တုဲ၊ အတိုၚ်ဂတိကျာ်မနွံဂှ် အခေါၚ်ကျာ်ဂမျိုၚ်မဂွံပပ္ဍဲအာဗြဟာမ်နွံရောၚ် သာ်ဝွံ ကသပ်တဳလပိုန်မနွံရ။

၂၀

မွဲဝါပၠန်ကျာ်ထာဝရဝွံ ရမျှာၚ်မလရိုအ်ဂတေဝ်ပ္ဍဲဍုၚ်ဂေါဝ်မောဝ်ရဝွံ ဇၞော်တုဲ၊ ဟိုတ်ဒုဟ်မဇြိုၚ်ဗွဲမလောန်ဂှ်၊

၂၁

လၟုဟ်အဲအာတုဲ၊ အတိုၚ်ဒဒှ်မလရိုအ်ဂတေဝ်မစိုပ်ကၠုၚ်ဂတအဲဂှ်၊ ညးတံဝွံ ပကွေံကီု၊ ဟွံပကီုဂှ် အဲရံၚ်မွဲရောၚ်။ ဟွံပမ္ဂး ဒဒှ်ဟွံဟွံပဂှ် အဲတီရောၚ် သာ်ဝွံ ဟီုပၟိၚ်ရ။

၂၂

တေံညးဝွံ ဂတးမုက်နူဒေသတေံဂှ်တုဲ၊ အာပ္ဍဲဍုၚ်သောဝ်ဍောမ်အိုတ်ရ။ အာဗြဟာမ်မ္ဂးဂှ် ပ္ဍဲဂတကျာ်ထာဝရဂှ် ဒတဴဒၟံၚ်ဏီရ။

၂၃

ပ္ဍဲကာလဂှ် အာဗြဟာမ်သြပ်ဖဍပ်တုဲ၊ တဳလပိုန်ဝွံ သၟဟ်ကဵုညးဟွံဓဝ်သၟတ်တံမွဲစွံပလီုပလာ်ညးမသ္တပ်လ္ဂူတံဂှ်ရောၚ်ဟာ။

၂၄

ပ္ဍဲဍုၚ်တေံဂှ် ညးမသ္တပ်လ္ဂူနွံမသုန်စှ်ောမ္ဂး၊ ပလီုပလာ်ရောၚ်ဟာ။ ဍုၚ်မနွံကဵုညးမသ္တပ်လ္ဂူနွံမသုန်စှ်ောမ္ဂး ပလီုပလာ်ရောၚ်ဟာ။

၂၅

ပသာ်ဂှ်တုဲ အမှုမကော်မှေတ်ညးမသ္တပ်လ္ဂူတံတုပ်သၟတ်ကဵုညးဓဝ်သၟတ်တံမွဲစွံဂှ် ကဵုသ္ၚဲနူတဳလပိုန်ရောၚ်။ နာဲမစဳရေၚ်မွဲဂၠးတိဇၞော်ဝွံ ဗဗွဲဓဝ် ဟွံသေၚ်ဟာ သာ်ဝွံ ဟီုပ္တီရ။

၂၆

ကျာ်ထာဝရဂှ်လေ ပ္ဍဲဍုၚ်သောဝ်ဍောမ်ညးမသ္တပ်လ္ဂူမသုန်စှ်ောဂှ် အဲဆဵုမ္ဂး၊ အကွက်ညးတံဂှ် အလုံမွဲဒေသဂှ် အဲဂိုဟ်ရောၚ် သာ်ဝွံ ဟီုပၟိၚ်ရ။

၂၇

မွဲဝါပၠန်အာဗြဟာမ်ဝွံ အဲဍိက်ဝွံခနိက်တိကဵုပ္တေၚ်သက်သက်ၜိုန်ဒှ်ကီု၊ လၟုဟ်ဝွံ ဟီုပ္တီကဵုကျာ်နာဲအဲရောၚ် သာ်ဝွံ ပ္တိတ်ဒြဟတ်ရ။

၂၈

ပ္ဍဲမၞိဟ်မသ္တပ်လ္ဂူမသုန်စှ်ောဂှ် မသုန်ဟွံပေၚ်ယဝ်ရသဒှ်၊ ဟိုတ်ညးမသုန်ဂှ် ဟွံပေၚ် တဳလပိုန်ပလီုပလာ်အလုံမွဲဍုၚ်ဂှ်ဟာ သာ်ဝွံ ကလေၚ်သၟာန်ပ္တီမ္ဂး၊ ပ္ဍဲဍုၚ်ဂှ် အဲဆဵုပန်ဣသုန်ယဝ်ရသဒှ်အဲဟွံပလီုပလာ်ရ သာ်ဝွံ ဟီုပၟိၚ်ရ။

၂၉

ပ္ဍဲမွဲဝါပၠန်၊ ပ္ဍဲဍုၚ်ဂှ် ဆဵုပန်စှ်ောဟွံတီ သာ်ဝွံ ကလေၚ်ဟီုပ္တီတုဲ၊ အကွက်ပန်စှ်ောဂှ် အဲဟွံပတုဲ မံၚ်ရောၚ် သာ်ဝွံ ဟီုပၟိၚ်ရ။

၃၀

ပ္ဍဲမွဲဝါပၠန်၊ အဵုနာဲကျာ်အဲတဳလပိုန်လ္ပနွံစိုတ်ညိ။ ကဵုအဲဍိက်ဂွံပ္တီညိ။ ပ္ဍဲဍုၚ်ဂှ် ဆဵုပိစှ်ောဟွံတီ သာ်ဝွံ ကလေၚ်ဟီုပ္တီတုဲ၊ ပ္ဍဲဍုၚ်ဂှ် အဲဆဵုပိစှ်ောမ္ဂး၊ အဲဟွံပ သာ်ဝွံ ဟီုပၟိၚ်ရ။

၃၁

ပ္ဍဲမွဲဝါပၠန် အဲဍိက်ဝွံ လၟုဟ်ပ္တီကျာ်ထာဝရ ရောၚ် သာ်ဝွံ ပ္တိတ်ဒြဟတ်ရ။ ပ္ဍဲဍုၚ်ဂှ် ဆဵုညးၜါစှ်ောရောၚ် ဟွံတီ သာ်ဝွံ ဟီုပ္တီပၠန်မ္ဂး၊ အကွက်ၜါစှ်ောအဲဟွံ ပလီုပလာ် မံၚ်ရောၚ် သာ်ဝွံ ဟီုပၟိၚ်ရ။

၃၂

အဵုနာဲကျာ်အဲ၊ တဳလဂုန်လ္ပနွံစိုတ်ညိ။ လၟုဟ်မွဲဝါကဵုအဲဍိက်ဂွံပ္တီညိ။ ပ္ဍဲဍုၚ်ဂှ် ဆဵုညးစှ်ဟွံတီ သာ်ဝွံ ဟီုပ္တီတုဲ အကွက်မၞိဟ်စှ်အဲဟွံပလီုပလာ်မံၚ်ရ သာ်ဝွံ ဟီုပၟိၚ်ရ။

၃၃

ကျာ်ထာဝရဝွံ အမှုဆက်ပါၚ်ကဵုအာဗြဟာမ်ဂှ် ပတုဲ၊ က္ညအာတဴရ။ အာဗြဟာမ်ဝွံလေ ကလေၚ်အာပ္ဍဲဒေသဇကုမမံၚ်ရ။

နိိဿဲ

ကလေင်ကေတ်လဝ် နူ "

"