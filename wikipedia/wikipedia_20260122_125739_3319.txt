အရှိုဏ်

အရှိုဏ်

(

Dawn

) ဂှ် ဒှ် အခိင်ဂယး လျး မစတိတ် ကိုပ်ကၠာ တ္ၚဲ ဟွံဂွံမံက်ဏီ။ အရှိုဏ်ဂှ် ဒှ် အရာမစၟတ်သမ္တီလဝ် လျးတ္ၚဲ မဂွံ ညာတ်ကေတ် ပ္ဍဲ အကး နူ ကုတ္ၚဲ တိုက်ရိုက် ဟွံသေင်ဏီ၊ မဒှ် အခိင် မုက်တ္ၚဲ မစိုပ် 18° သၟဝ် ဗလးတိ။ အခိင်အရှိုဏ်ဂှ် စၟတ်သမ္တီလဝ် စဵု ကုအခိင် မုက်တ္ၚဲမမံက်၊ မဒှ် အခိင် မဂွံဆဵုကေတ် လျး နူ ကုတ္ၚဲတိုက်ရိုက်။ စပ် ကုအရှိုဏ်တုဲ ညး ပါ်လဝ် နွံပိဂကူ၊ အရှိုဏ်နက္ခတ္တ မရံင် နကုနက္သတ်၊ အရှိုဏ်ၜဳ မရံင် နူ ၜဳဇၞော်၊ အရှိုဏ်ဍုင်ကွာန် မရံင် နူ ဍုင်ကွာန်။

အခိင်အရှိုဏ် မစၟတ်သမ္တီ ဍုင်ကွာန်၊ ၜဳ၊ နက္ခတ္တ

နိရုတ်

မအရေဝ် အရှိုဏ် ဝွံ ဒှ် မအရေဝ် မစေန်ဆက်ကၠုင် နူပါဠိ အရုဏ။

မအရေဝ်ဏအ် ဗီုမန်ဓမ္မတာမ္ဂး ညးကော်စ "ဗမံက်ဗု" ရ။

ဂကူ အရှိုဏ်

အရှိုဏ် စာ် အခိင်ကာလ မညာတ်ကေတ် လျး ပ္ဍဲ အခိင်ဂယး၊ တုဲ စဵု ကုအခိင် တငဲ မမံက်တိတ် ပ္ဍဲ အကးဂပ်။ အရှိုဏ်ဂှ် ပါ်လဝ် ပိကဆံင် နကုဒဳဂရဳ သၟဝ်အကးဂပ် ပ္ဍဲ အခိင်ဂယး၊ မတွဟ်ဂး အရှိုဏ် နက္ခတ္တ၊ ၜဳ ကေုာံ ဍုင်ကွာန်။

အရှိုဏ်နက္ခတ္တ

အရှိုဏ် ပ္ဍဲ လာသိလ္လာ (La Silla Observatory)ချဳလေ

အရှိုဏ်နက္ခတ္တဂှ် စနူ အခိင်ကာလ ဗဟဵုတ္ၚဲ မနွံ ၁၈ ဒဳဂရဳ သၟဝ်အကးဂပ် ပ္ဍဲ အခိင်ဂယး စဵု ဗဟဵုတ္ၚဲ စိုပ် ၁၂ ဒဳဂရဳ သၟဝ်အကးဂပ်။

ပ္ဍဲ အခိင်ဏအ်မ္ဂး ပ္ဍဲ အကးဂှ် ပသာန်တ္ၚဲ နွံဆ ညိညတုဲ သၞံင်အေဲအေဲတအ်ဂှ် လျးစကၠေအ်ရ။ အခိင်အရှိုဏ်နက္ခတ္တဂှ် ဟွံတၞဟ်ခြာ ကုအခိင်ဗတံကွေဟ်ကွေဟ်၊ ဗွဲတၟေင် ပ္ဍဲဒၞာဲဍုင် မနွံ ကုလျးပၟတ်ဂမၠိုင်မ္ဂး ဂွံတီစ ဝါတ်ဂၠိုင်ရ။ အရှိုဏ်နက္ခတ္တဂှ် စၟတ်သမ္တီလဝ် ကိုပ်ကၠာ အရှိုဏ်ၜဳ ဟွံဂွံစဏီရ။

အရှိုဏ်ၜဳ

အရှိုဏ်ၜဳ စ အခိင် ညးက္ၜင်တအ် က္လိဂွံ လျး ရုမ်ဂပ် ပ္ဍဲ အကးဂပ် သွက်ဂွံဒဳ၊ ဆဂး ပ္ဍဲ အကးဂှ် ဂၠုဒၟံင် အိုတ်အစောန်ဏီတုဲ ကၠောန် ကမၠောန်မွဲမွဲ မ္ၚးတြင် ဟွံဂွံဏီရ။ အရှိုဏ်ၜဳဂှ် စ အခိင် ဗဟဵုတ္ၚဲ စိုပ် ၁၂ ဒဳဂရဳ သၟဝ်အကးဂပ် ပ္ဍဲအခိင်ဂယး။ အရှိုဏ်ၜဳဂှ် စၟတ်သမ္တီလဝ် နူစ အရှိုဏ်ၜဳစ စဵု ကၠောအ်အာ အရှိုဏ်ဍုင်ကွာန်ရ။

အရှိုဏ်ဍုင်ကွာန်

အခိင်အရှိုဏ် စာ် ပ္ဍဲ ဥဒျာန်သဘာဝကောန်ဂကူ Serra dos Órgãos National Park၊ တွဵုရး ရိအဝ် ဒဳ ဇနေရော (Rio de Janeiro)၊ ဗြာဇြိလ်

အရှိုဏ်ဍုင်ကွာန် စ အခိင် မကလိဂွံလျး ရုမ်ဂပ် သွက်ဂွံညာတ် အရာနာနာ ဗွဲမတၞဟ်ခြာ၊ ဟိုတ်ဂှ်ရ အခိင်ဂှ်မ္ဂး ကမၠောန်မ္ၚးတြင်တအ်ဂှ် စကၠောန်ဂွံရ။ ဍေဟ် က္တဵုဒှ် အခိင် ဗဟဵုတ္ၚဲ နွံ ၆ ဒဳဂရဳ သၟဝ်အကးဂပ် အခိင်နူဂယး။

ယဝ်ရ မတ်ဗြဲအးဒၟံင်မ္ဂး အကးဂှ် ဒှ် အသာ်သ္ၚေက်၊ ယဝ်ရ အကး နွံ ကုမတ်ဗြဲမ္ဂး အသာ်လဳမဴ၊ ဍာ်မိတ်တအ် ဂွံဆဵုကေတ်မာန်ရ။ အခိင်အရှိုဏ်ဍုင်ကွာန်ဂှ် သၞံင်တၟးတၟးလ္ၚဵုလ္ၚဵု ကု ဂြိုဟ် ဗီုကဵု ဝေနုသ်၊ ယူဗိတာတအ်ဂှ် ညာတ် နကုမတ်ဖျုန်မာန်ဏီဖိုဟ်ရ။ ပ္ဍဲအခိင်ဏအ်မ္ဂး အရှိုဏ်ဍုင်ကွာန် စာ်တုဲ စဵု စိုပ်တ္ၚဲမမံက်တိုန်ရ။

သ္ၚိအင် အရှိုဏ် ကေုာံ တငဲ

ဗွဲသၟဝ်ဝွံ ပ ဌာန်ဒတန် ကုဍုင်မတ်မလီု မဒှ် ဍုင်ဇၞော် တွဵုရးဍုင်မန်တုဲ ဗၟံက်ထ္ၜးလဝ် အခိင် တွိုန်တ္ၚဲ မဒှ် အခိင် တ္ၚဲမတိုန်၊ စွေဟ်တ္ၚဲ မဒှ် အခိင် တ္ၚဲမစှ်ေ၊ လလအ်တငဲ ပ္ဍဲမွဲတ္ၚဲ လလအ် နွံ မူစိနာဍဳ။ တုဲပၠန် ဗၟံက်ထ္ၜးလဝ် အခိင် အရှိုဏ်ဂမၠိုင် စာ် ကေုာံ စွူတ္ၚဲ မဒှ် အခိင် တ္ၚဲမစူဓဝ်။ စၟတ်တ္ၚဲဂှ် ကေတ်လဝ် စၟတ်တ္ၚဲ သၞာံ ၂၀၂၃။ မွဲသၞာံ ကုမွဲသၞာံ အတိုင် ကြက္ကဒိန်ဂြေဂေါရိယာ (ဝါ) ကြက္ကဒိန်အင်္ကလိက်မ္ဂး တၞဟ်ခြာ ရေင်သကအ် နွံညိညဓဝ်ရ။ သ္ၚိအင်ဝွံ ကေတ် နူ မုက်လိက်

timeanddate.com

(သ္ၚိအင် နူ ဘာတိုက်သဒ္ဓမ္မာရာမ၊ ကွာန်ကအ်ကြေင်မွဲ၊ ပွိုင်ဍုင်ဍာ်ဗု)

နိဿဲ

ကလေင်ကေတ်လဝ် နူ "

"