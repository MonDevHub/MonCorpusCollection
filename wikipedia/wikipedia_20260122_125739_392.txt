ကျွန်းတော်ကျွန်း၊ လိက်တၟအ်

လိက်ဍိုတ်(ကျွန်းတော်ကျွန်း) (Burmese; ကျွန်းတော်ကျွန်းအုတ်ပြားစာ) ဝွံ ပ္ဍဲသက္ကရာဇ် ၁၉၆၀-၆၁ ဂှ် ဦးဖုန်းကျော် ညးမပဒတဴ ပ္ဍဲဍုင်လ္ဂုင် ဇာတိ နူ နတ်မောက် ဂွံဆဵုကေတ် နူ ကျာ်စေတဳမလီုလာ်မွဲ ပ္ဍဲကျွန်းတော်ကျွန်း၊ မီးကျောင်းရဲနယ်၊ မကွေးခရိုင် ရ၊၊

လိက်ဂှ် ချူလဝ် လတူဍိုတ် ပ္ဍဲအခိင်ကာလ ညးမပ္တန်ကျာ်ဂှ် ဒှ်မာန်ရ၊၊ သီုဖအိုတ် နွံ (၅) ပၞောန်တုဲ မဒှ်လိက် မရာဒနာ ဖိုလ်ညးမရီုလဝ် အစာညးတအ် ပ္ဍဲကေင်ကာ မဒက်ကျာ်ဂှ်ရ၊၊ ပ္ဍဲလိက်ဂှ် သက္ကရာဇ်ဂိတုတ္ၚဲ ဟွံမဲကီုလေဝ် ရံင်ကဵုဗီုပြင်မအက္ခရ်မ္ဂး လိက်ဂှ်တြေံ နူလိက်မဂွံဆဵုကေတ် ပ္ဍဲဍုင်ဗုကာံ ဗီုကဵု လိက်တၟအ်ကျာ်ယှိုဲသဳခုင်တအ်ဏီတုဲ ညးဗွဲမဂၠိုင်တအ် စၟတ်သမ္တီလဝ် ဒှ်လိက် ပ္ဍဲခေတ် သၟိင်အနဝ်ရထာရ၊၊ ရံင်ကဵု မအက္ခရ်တုဲ ဒှ်လိက် ကၠာနူ ခေတ်အနဝ်ရထာလေဝ် ဒှ်မာန်ရ၊၊

အရာစိုတ်မလုပ်စခိုဟ်အိုတ်လိက်ဏအ်ဂှ် ဒှ် ဒၞာဲမဂွံဆဵုကေတ်လိက်ဂှ်ရ၊၊ မီးကျောင်းရဲ ဂှ် နွံဒၟံင် ၜိုတ်လဒေါဝ် အကြာဍုင်ပြန် ကဵု ဍုင်ဗုကာံတုဲ နူကဵု ဍုင်ဗုကာံ ဒးစှ်ေကၠုင် ၜိုတ် ၈၈ တိုင်ပြင်င်ရ၊၊ ဟိုတ်ဂှ်ရ နကဵုဝင် ဗုကာံ မဟီုလဝ် မန်စိုပ်အာ ဍုင်ဗုကာံ နဒဒှ်ဂၠုဲပၞာန် နူသဓီုဂှ် ရံင်ကဵုလိက်ဏအ်တုဲ ယုတ္တိ ဟွံမဲရ၊၊ ရံင်ကဵု လိက်ဝွံတုဲ ပ္ဍဲအခိင်ဂှ် ညးဒေသဂှ် ဒှ်ဒၟံင်ဂကူမန် ဖအိုတ်ရောင်ဂှ် ပိုယ်တအ် ဟီုမာန်ရ၊၊

လိက်ဂှ် မဂွံဆဵုကေတ် အတိုင်ဗွဲသၟဝ်ဏအ်ရ၊၊

ဝေါအ် လ္အတ်ကုန်သင်နာယ်မရုံ

မ်တရ်္လေစာရ်ဍေးဟ် ဍေဟ်မုစ်ဒ

သ် ကျာက် ဝိပါက်ရုံမ်ဝေါအ်

ဇန်ပုန် ကုအှမ္ဗောအ် အှအ်ဗာအ်

လ္အတ် ဝ  ဝ  ဝ ၊၊

နကဵုအဓိပ္ပါယ် ဗီုမန်ခေတ်လၟုဟ်မ္ဂး

ဝွံ အိုတ် ကောန်သင်နာဲ မရီုတၠဳအစာဍေဟ်၊ ဍေဟ်မိက်ဒှ်ကျာ် ဝိပက်ရီုဝွံ၊၊ ဇိုန်ပိုန် ကုအၝောအ် (မိ) အဘ (မ) ဖအိုတ်၊၊

အိုတ် ကောန်သင်နာဲ မရီု တၠဳအစာညးဝွံ ဖိုလ်မရီုလဝ်ဝွံ ညးမိက်ဂွံဒှ်ကျာ်၊၊ ဇိုန်ပိုန် ကဵုမိမညးတအ် သီုဖအိုတ်၊၊

နိဿဲ

ချစ်သိန်း (ဦး)၊ မွန်ကျောက်စာပေါင်းချုပ် ၁၉၆၅

ဗဵု

t

e

လိက်တၟအ်မန်ဂမၠိုင်

လိက်တၟအ်မန် နူဒေသနာနာ နကဵုခေတ်

လိက်မန်တြေံ (Old Mon)

လိက်တၟအ်ထီုနရာဲ

လိက်တၟအ်ထီုရသိ

လိက်တၟအ်ဖြပထုံ

လိက်တၟအ်ၜါတ်တလာတ်

လိက်တၟအ်ၜင်ကဴ

လိက်တၟအ်ၜါန်ဍောင်ခၠဝ်

လိက်တၟအ်သီကလျာဏဳ ဍုင်သဓီု

လိက်တၟအ်တြာပ်

လိက်တၟအ်ပဏ္ဍိတ်

လိက်တၟအ်ကအ်ဂေါန်

လိက်တၟအ်ကျွန်းတော်ကျွန်း

လိက်တၟအ်က္လောက်သယောက်

လိက်တၟအ်ယှိုဲသဳခုင်

လိက်တၟအ်မြကာန်

လိက်တၟအ်မ္လစ်သာ

လိက်တၟအ် စေတဳတဇုအ်တၠရာမ်

လိက်မန်လဒေါဝ် (Middle Mon)

လိက်တၟအ်ကျာ်ထပှ်

လိက်တၟအ်မြံင်မြ

လိက်တၟအ်သုပ္ပတိဋ္ဌ

လိက်တၟအ်အဇပါလ်

လိက်တၟအ်ကအ်လၟု

လိက်မန်တၟိ (Modern Mon)

လိက်ခၞိင်ကျာ်ယှိုဲသဳခုင်

လိက်ခၞိင် ကျာ်မုတ္ထဳ

လိက်မချူလဝ် နကဵုဂကူမန်

လိက်တိထီုဖာဗြ

ကလေင်ကေတ်လဝ် နူ "

"