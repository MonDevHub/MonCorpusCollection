ကြုင်အိက် (ဒဒန်)

ဒဒန်ကြုင်အိက်

(မြန်မာ: ကျုံအိပ်တံတာ) ဂှ် သီုဖအိုတ် နွံ ဇမၠိင် ၉၅ ပေ၊ အနာံ ၃၆ ပေ နွံကဵု ဂၠံင်ၜါတၞုင် မဒှ်ဂကူဒဒန် ကောန်ဂရေတ်ရ။ ဒဒှ်ဝွံ ဒှ်ဒဒန် မနွံ ပ္ဍဲဂၠံင်လ္ဂုင်-မတ်မလီု၊ နွံအကြာ ကွာန်ဍုင်ဝါန် (ဒုံဝန်း) ကဵု ကွာန်(ရွှေရောင်ပြ) ပ္ဍဲတိုင်စၟတ် ၁၃၁/၆ ကဵု ၁၃၁/၇ အကြာပွိုင်ဍုင်သဓီု ကဵု ပွိုင်ဍုင်ၜဳကလေင်။ ဟိုတ်နူ မတတ်စၠောအ်လဝ် ကြုင်အိက်တုဲ ညးကော်စ ဒဒန်ကြုင်အိက်။ သၞာံ ၂၀၂၃ ဂိတုဂျောန် ၂၉ ဂှ် ဒးဒုင် ခတိုဟ်ပလီု ကုဒပ်ကရေင် ကဵု ဒပ်ပဳဒဳအေပ်တုဲ ကဝ်အာ မွဲကရေက်ရ။

ဒတန် ကေုာံ ဇမၞော်

ဒဒန်ကြုင်အိက်ဂှ် ဒှ်ဒဒန် မနွံ ပ္ဍဲဂၠံင်လ္ဂုင်-မတ်မလီု မတတ်စၠောအ်လဝ် ကြုင်အိက် မနွံ အကြာပွိုင်ဍုင်သဓီု ကဵု ပွိုင်ၜဳကလေင်၊ မနွံအကြာ ကွာန်ဍုင်ဝါန် (ပွိုင်ဍုင်သဓီု)၊ ကဵု ကွာန်ရွှေရောင်ပြ (ပွိုင်ဍုင်ၜဳကလေင်) (အကြာတိုင်စၟတ် ၁၃၁/၆ ကဵု ၁၃၁/၇)။ ဒဒန်ဝွံ ဒှ်ဂကူဒဒန် ကောန်ဂရေတ် မနွံကဵု ဂၠံင်ၜါလပါ် မနွံအနာံ ၃၆ ပေ၊ ဇမၠိင် ၉၅ ပေ။

ပရူပရာ

၂၀၂၃ ဂျောန် ၂၉၊ အခိင်နူဂယး ၄ နာဍဳဂှ် ဒပ်ကရေင်ကေအေန်ယူ တမ်ဒပ် ၂၊ နူကဵု ဒပ်မဟာ (၁) ပံင်တောဲ ကုဒပ်

ပဳဒဳအေပ်

တအ်တုဲ ခတိုဟ်ပလီုထောအ် ဒဒန်ကြုင်အိက်ဝွံတုဲ ဒဒန်ကရေက်လပါ်ပလိုတ်ဂှ် ကဝ်လီုအာရ။ အခိင်ဗုမ်ခတိုဟ်ဂှ် ကွဳစက်မနွံလတူဒဒန်ဂှ် ၃ ဖ္ဍိုက်ဂှ် ၂ ဖ္ဍိုက်ဂှ် ဒတုံကရောမ်ဒဒန်ဂှ်တုဲ မၞိဟ်မွဲ ချိုတ်အာ၊ သၟေဟ်မွဲတၠဂှ် ဒးဝပ် ဗွဲမဇၞော်ကဵု ဒြဟတ်ရ။ အခိင်ဂယး ၜိုတ် ၈း၀၀ နာဍဳ ဂကောံသၟိင်တၠ ကေုာံ ကောန်ပၞာန်ဗၟာတအ် ကၠုင်ရံင်ဒဒန်ဂှ် ဒးဒုင်ထောအ် ဗုမ် နကဵုဒရုမ် ၅ မတုဲ ကောန်ပၞာန်ဗၟာ ၁၂ တၠ၊ ဗၠာဲသၟိင် ၉ တၠ၊ ညးအုပ်ဓုပ်ဍုင် ၂ တၠ၊ ဂကောံဗလိုတ်ပၟတ် ၃ တၠ ဒးအာဝပ်ရ။ ပါဲနူ ကောန်ပၞာန်မွဲတၠ မဒးဝပ် သကာတ်မြဟ်ဂၠိုင်ညိတုဲ သၟေဟ်ဂှ် ဟွံဒးဂွိင်ရ။

ဟိုတ်နူဒဒန် သှ်ေမွဲကရေက်ဓဝ် ကွဳစက် အာဂွံမွဲမဓဝ်တုဲ ညးဍုင်ကွာန်တအ်၊ သၟာဗၞိက်တအ် ဒှ်တင်ဝါတ်ဂါတ် အိုတ်အခိင်တၟာဂလိုင်ရ။

နူကဵု ဌာနကမၠောန်ဒဒန် သၟာကမၠောန် ၁၄ တၠ အဃောမပလေဝ်ဒၟံင် ဒဒန် ပ္ဍဲဂိတုဂျူလာင် ၉ အခိင် ၁၀း၂၀ ဂှ် နူကဵု ဒပ်ကေအေန်ယူ ကေုာံ ဒပ်ပဳဒဳအေပ်တအ် ကၠုင်ထောအ်ဖျေဟ် ဗုမ် ၅မ နကဵု ဒရောန်တုဲ ကောန်ကမၠောန်ၜါ ဒးဝပ်ရ။

သၞာံ ၂၀၂၄ ဂိတုမေ ၁၁ အခိင်ဗတံ ၜိုတ် ၀၂း၀၀ ဂှ် ပရေင်ပွန်ပွောဟ် ကတဵုဒှ် ပ္ဍဲဒဒန်ဂှ်တုဲ ၜိုတ် ၀၃း၀၀ ဂှ် ဒဒန်ဂှ် ဒးဒုင်ခတိုဟ်ပလီုရ။ ဒဒန်တြေံ မသှ်ေဒၟံင် မွဲကရေက် လပါ်ဗမံက်ဂှ်ကီု၊ ဒဒန်ဘေလဳ (Bailey bridge) မသြိုင်စုတ်လဝ် ကရေက်ပလိုတ် ကြဴနူ မဒးဒုင်ပလီု ပ္ဍဲသၞာံ ၂၀၂၃ ဂိတုဂျောန်တေအ်ဂှ်ကီု လီုအာ သီုၜါရ။

စတမ်နူ ဂိတုမေ ၁၃ ဂှ် လတူ ဒဒန်မကဝ်ဒၟံင်ဂှ် ဗဝ်ပဠေဝ်လဝ်ညိညတုဲ ကုကွဳစက်ဍောတ်ဍောတ် လျိုင်သာသာတအ် ကဵု အခေါင်တတ်ရ။

နိဿဲ

ကလေင်ကေတ်လဝ် နူ "

"