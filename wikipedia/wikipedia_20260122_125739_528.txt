ကၠအ်ကြုက်၊ ဘာဂိုဏ်ရာမညနိကာယ ကွာန်ပါင်ကၟာ

ဘာကၠအ်ကြုက်

ဂိုဏ်ရာမညနိကာယဝွံ နွံပ္ဍဲ ကွာန်ပါင်ကၟာ၊ ပွိုင်ဍုင်မုဟ်ဍုင်၊ တွဵုရးဍုင်မန်။ အတိုင်စရင်လုပ်ဒဂိုန် နူရုင်ရာမညနိကာယမ္ဂး ပ္ဍဲဘာဝွံ သင်မလုပ်ဒဂိုန် သၞာံ ၂၀၂၁ ဂှ် နွံ ခမဳ ၄ ဇကု၊ ထပိုယ် ၄ ဇကု။

ဝင်

အတိုင်ညးဇၞော်ဇၞော်တအ် မလဴထ္ၜးမ္ဂး ဘာကၠအ်ကြုက်ဝွံ မွဲအခိင်တေအ် နွံ လဒေါဝ်ကွာန်၊ နူဂှ် ပြံင်အာ ဇိုင်ကၟာ ဇရေင် ဒၞာဲလၟုဟ်ရ။ သွက်ဂွံပြံင်ပ္တိတ်ဘာ မ္ၚးကွာန် ဇရေင်ကၟာ မဒှ်ဒၞာဲ မဒးရးသပ္ပါဲ ကုဘာလကျာ်ဂှ် နာဲလတ်၊ မိကောန်နတ် ကောံ ကု မိချိန် ကဵုဒါန် သြိုင် ဘာတိုက်မွဲရ။ ဘာတိုက်ဂှ် ဒှ် ဘာမစဳဒ္ၚောဝ်ဖျေဟ်ထဝ်မွဲရ။ မိချိန်ဂှ် ဒှ် ဂကောံၝောဲဒေအ် ကုနာဲလတ် ဒှ်မာန်ရ။ နာဲလတ် မိကောန်နတ် တအ် က္လိဂွံလဝ် ကောန်ဇာတ် ၄ တၠ မနွံယၟု နာဲင္ၚိုယ်သိင်၊ မိအိင်ဗျေအ်၊ နာဲမံင်၊ မိအိင်ဇာ။ နာဲမံင်ဂှ် ဒှ် ပါနော် နာဲသုန်ဓန်တအ်ရ။

ဗွဲကြဴ နူဘာတိုက်ဂှ် ဒါယကာအဟော ဆက်သြိုင်ပ္တိတ် ဘာဆုတုဲ ဘာစဟက်ဂှ် ဒှ် သီုဇြပ်သဘင်ဓရ်ရ။ ဘာတိုက်တြေံဂှ် လီုလာ်ကၠုင်တုဲ သက္ကရာဇ် ၁၃၄၆ ဂှ် ညးမဒှ် ကောန်၊ ကောန်စဴ နာဲလတ် မိကောန်နတ် တအ် ပ္ကောံရေင်သကအ်တုဲ ကလေင်လဟဵုပလေဝ်လဝ်တၟိရ။

သိမ်ဍာ် ဘာကၠအ်ကြုက်ဂှ် နွံ လတူကၟာ။ သိမ်ဂှ် ဒှ် သိမ်မကၟဳသောတ် မနွံကုကအ်ကၠတ် ဗဒင်ဆု ဒစေင်ဓလူတိတ်လပါ်မ္ၚး ဗၞတ် ၄၅ ဒဳဂရဳ၊ ဗဒင်သကုတ်သၟဝ်ဂှ် စဵု ကမၠက်၊ သကုတ်လတူဂှ် စဵုလဝ် တဝ်ကၞိက် ရံင်အာ လပါ်မ္ၚး ညာတ်ဒၟံင်ရ။ ဒယိုင်သိမ်ဂှ် ဒှ် ဆုအနာင် မနွံ ဗွိုက် ၂ မိန်မၞိဟ်ဇၞော်။

သင်မလုပ်ဒဂိုန်

သၞာံ ၂၀၂၁ သင်မလုပ်ဒဂိုန် နွံ ခမဳ ၄ ဇကု၊ ထပိုယ် ၄ ဇကု။ သၞာံ ၂၀၂၅ (၁၃၈၆) သင်မလုပ်ဒဂိုန် ခမဳ ၃ ဇကု။

ကျာ်ဇၞော်မနွံပိုန်ဘာဂမၠိုင်

ဘဒ္ဒန္တဖုပ္ဖရမ္မ

စဴသွဝ် ပ္ဍဲသက္ကရာဇ် ၁၃၄၆။

ဘဒ္ဒန္တစန္ဒောဘာသာ

ကလိဂွံ အာယုက် ၇၂၊ သိက္ခာဝှ် ၅၂ သၞာံ ၂၀၂၄ ဂိတုဨပြဳ ၁၂ (သက္ကရာဇ် ၁၃၈၅ ဂိတုစဲ ၅ မၟံက်) အခိင် ၁၈း၁၀ စုတိစဴအာသွဝ်။

ဘဒ္ဒန္တပုပ္ဖ

မဂွံဒုင်သၟိတ်ပ္တိုန် ညးမနွံပိုန်ဘာ သၞာံ ၂၀၂၅ ဂိတုမေ ၁။

နိဿဲ

ကလေင်ကေတ်လဝ် နူ "

"