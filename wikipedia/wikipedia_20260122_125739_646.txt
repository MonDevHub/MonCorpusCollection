ခ​ရေတ်​ဝၚ်​ယဝ်​ဟာန် ၂

ခ​ရေတ်​ဝၚ်​ယဝ်​ဟာန် ၂

၁

ပ္ဍဲတ္ၚဲတတိယျပ္ဍဲဍုၚ်ကာဏ ရးဂါလိလဲဂှ် ပေါဲပကာဝါမ္ၚဵုမနွံတုဲ။ ပ္ဍဲပေါဲဂှ် မိယေသှုမနွံရ။

၂

ယေသှုကဵုတွးတံဂှ်လေ ကော်ပၠုပ်ပ္ဍဲပေါဲဂှ် အိုတ်ရ။

၃

ကာလဍာ်ဇဗျေတ်မအိုတ်အာဂှ် မိယေသှုဝွံ ဍာ်ဇဗျေတ်ဟွံမွဲ သာ်ဝွံ ဟီုပ္တီတဳလပိုန်ရ။

၄

ယေသှုဂှ်လေ မၞးမၞိဟ်ဗြဴ။ မၞးဝွံ ပသာ်မဆေၚ်ကဵုအဲရော ဟွံစိုပ်ပယာံအဲဏီ သာ်ဝွံ ဟီုပၟိၚ်ရ။

၅

မိတဳလပိုန်ဂှ်လေ ဆညးမဟီုကဵုမၞးတံဂှ် ပအိုတ်ရ သာ်ဝွံ ကဵုမၞိဟ်မဒုၚ်စကာတံဂှ် မဟီုရ။

၆

အတိုၚ်ဘာသာယုဍဂှ် သွက်ပၟိက်ဒဒှ်မသ္အးဇ္ၚးပ္ဍဲကဵုဒေသဝွံ ပရိုက်မလုပ်ၜါနပိနစှ်ေတၟံတရဴဂှ် မစွံလဝ်ရ။

၇

ယေသှုဂှ်လေ တေံစှ်ေတံဂှ် ဗပေၚ်ကဵုဍာ်အိုတ် သာ်ဝွံ ဟီုပၟိၚ်ကဵုညးမဒုၚ်စကာတုဲ ညးတံဝွံ ဒဵုကဵုမစိုပ်သမောန်ဂှ် ကဵုပေၚ်အိုတ်ရ။

၈

တုက်လမုဟ်တုဲ ကေတ်ဏာကဵုဇမၞော်ပေါဲအိုတ် သာ်ဝွံ အတိုၚ်တဳလပိုန်မဟီုဂှ် ကေတ်ဏာအိုတ်ရ။

၉

ဇမၞော်ပေါဲဝွံ ဍာ်မကဵုဒှ်ဍာ်ဇဗျေတ်ဂှ် စေပ်စံတုဲ မၞိဟ်မဒုၚ်စကာမတုက်ဍာ်တံဝွံ မူဒၞာဲမဂွံဍာ်ဇဗျေတ်ဂှ် တီဒၟံၚ်ၜိုန်ဒှ်ကီု ဇမၞော်ပေါဲဟွံတီတုဲ ကော်မၚ်ဗၠာဲပကာဝါမ္ၚဵုမ္ဂး။

၁၀

ညးတၞဟ်သ္အာၚ်မ္ဂးဂှ် ဍာ်ဇဗျေတ်ခိုဟ် ဂှ်စုတ်ကၠာတုဲ သုၚ်ဒဵုဖဲအိုတ်မ္ဂး ဍာ်ဇဗျေတ်မဍိုန်ဂှ် မလေပ်စုတ်လဝ်ပၠန်ရ။ မၞးမ္ဂးဂှ်။ ဍာ်ဇဗျေတ်မခိုဟ်ဂှ် ဒဵုကဵုလမုဟ်ဒေပ်လဝ်တုဲရ သာ်ဝွံ မဟီုရ။

၁၁

သာ်ဝွံ နိမိတ်လက်သန်ကၠာဂှ် ပ္ဍဲရးဂါလိလဲဍုၚ်ကာဏဂှ် ယေသှုထၜးတုဲ ကဵုတြဳဇှ်ဇကုပြာကတ်ရ။ တွးတံဂှ်လေ ပ္တေဟ်တဳလပိုန်အိုတ်ရ။

၁၂

ကြဴဂှ် ကောံကုမိဇကုဒေံဇကုကဵုတွးဇကုတံမွဲစွံဂှ် တဳလပိုန်က္ညအာပ္ဍဲဍုၚ်ကပေရနောံရ။ ပ္ဍဲဍုၚ်ဂှ် ဗွဲမလံဟွံမံၚ်မ္ဂး။

၁၃

ပေါဲပသခါယုဍညောန်စိုပ်ဂှ်ဒှ်တုဲ ယေသှုဝွံ က္ညအာပ္ဍဲဍုၚ်ယေရုသလေၚ်ရ။

၁၄

ပ္ဍဲလွဳမာန်ဂှ် ညးမသွံဂၠဴ၊ သဵု၊ ဂစေံပူတံဂှ်လေကီု၊ ညးမလှာဲသြန်တံဂှ်လေကီု ဒဒှ်မဂဇံနွံ ဒၟံၚ်ဂှ် တဳလပိုန်ဆဵုတုဲ။

၁၅

သွက်ဂွံတက်။ ဇုက်သၟတ်တံဂှ် ပြုပြေၚ်မ္ဂး တေံမၞိဟ်ဂမၠိုၚ်တံဂှ်လေကီုဂၠဴ၊သဵုဂမၠိုၚ်တံဂှ်လေကီုတဳလပိုန်ဗက်ပ္တိတ်နူအပ္ဍဲလွဳမာန်တုဲ လ္ဗံက်ညးမလှာဲသြန်တံဂှ် ဒရိုဟ်ဗကပ်ထောံရ။

၁၆

ပ္ဍဲကဵုညးမသွံဂစေံပူတံဂှ်လေ ဒြပ်ကသပ်တံဂှ် ကေတ်ဏာအိုတ်။ သ္ၚိမအံက်အဲဝွံဂှ် လ္ပပတာဲဖျာအိုတ် သာ်ဝွံ ဟီုပၟိၚ်ရ။

၁၇

ပ္ဍဲသ္ၚိတဳလဂုန်ဝွံ စိုတ်က္တဴစံၚ်တူဂှ် စကၠေံအဲဍိက်တုဲရ သာ်ဝွံ ဒဒှ်သၠပတ်မကၠုၚ်ဂှ် ပ္ဍဲကာလဂှ် တွးတံဝွံ ဗှ်သၞာအိုတ်ရ။

၁၈

မၞိဟ်ယုဍတံဂှ်လေ မၞးဝွံ ပသာ်ဂှ် မ္ဂး မူနိမိတ်လက်သန်ဂှ် ထၜးကဵုပိုဲညးရော သာ်ဝွံ ဟီုအိုတ်ရ။

၁၉

ယေသှုဂှ်လေ လွဳမာန်ဝွံ ပလီုပလာ်အိုတ်ရ။ အပ္ဍဲပိတ္ၚဲဂှ် အဲဒက်ပ္တန်ပၠန်ရောၚ် သာ်ဝွံ ဟီုပၟိၚ်ရ။

၂၀

မၞိဟ်ယုဍတံဂှ်လေ လွဳမာန်ဝွံ လုကဴပန်စှ်ောတရဴသၞာံဂှ် ဒးဒက်ပ္တန်အိုတ်ဂှ်ဒှ်တုဲ မၞးဝွံ အပ္ဍဲပိတ္ၚဲဂှ် ဒက်ပ္တန်ရောၚ်ဟာ သာ်ဝွံ ဟီုအိုတ်ရ။

၂၁

ပ္ဍဲမဟီုပၟိၚ်သာ်ဂှ် ရန်ကဵုလွဳမာန်ကာယျဇကုတုဲ တဳလပိုန်မဟီုပၟိၚ်ရောၚ်

၂၂

ဟိုတ်ဂှ်ရ ဂျိုၚ်တိုန်နူဂစိုတ်တုဲ တေံဂလာန်ဂှ် တွးတံဝွံ ဗှ်သၞာအိုတ်တုဲ သၠပတ်ဂှ်လေကီု တွဟ်ပါၚ်ယေသှုဂှ်လေကီုပ္တေဟ်အိုတ်ရ။

၂၃

အပ္ဍဲပေါဲပသခါဂှ် ယေသှုဝွံ နွံဒၟံၚ်ပ္ဍဲဍုၚ်ယေရုသလေၚ်တုဲ နိမိတ်လက်သန်မထၜးတံဂှ် ညးဗွဲမဂၠိုၚ်တံဝွံ ဂွံညာတ်မ္ဂး စိုပ်ဒဒှ်မပ္တေဟ်တဳလပိုန်အိုတ်ရ။

၂၄

ၜိုန်ဂှ်လေ ယေသှုဝွံ ပ္ဍဲကဵုညးတံဂှ် ဇကုဇကုဂှ် ဟွံပ္အပ်။ ဟိုတ်မ္ဂးဂှ်။ မၞိဟ်အိုတ်သီုတံဂှ် တီတုဲရ။

၂၅

အပ္ဍဲမၞိဟ်ဝွံ ဆမနွံအိုတ်သီုတံဂှ် ဟိုတ်မတီတုဲ ယြဴညးမွဲဒတိတ်ဒဒှ်မၞိဟ်ဂှ် သၟိက်ဂွံကဵုဒုၚ်သက်သဳမ္ဂး ပၟိက်တဳလပိုန်ဟွံမွဲ။

နိဿဲ

ကလေင်ကေတ်လဝ် နူ "

"