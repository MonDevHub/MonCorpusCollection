ခ​ရေတ်​ဝၚ်​ယဝ်​ဟာန် ၄

၁-၂

ယေသှုဝွံ နကဵုဇကုဂှ် ဟွံကဵုၜါတ္တိဇာံဆတွးတံကီုမကဵုရောၚ်။ ၜိုန်ဂှ်လေ ယေသှုဝွံလောန်နူကဵုယဝ်ဟာန်မၞိဟ်ဂမၠိုၚ်တံဂှ် ကဵုဒှ်တွးတုဲ ဒဒှ်မကဵုၜါတ္တိဇာံဂှ် မၞိဟ်ဖာရိသေဝ်တံဝွံ ဂွံမိၚ်အိုတ်ရ သာ်ဝွံ ကာလတဳလပိုန်တီတုဲ

၃

တိတ်အာနူရးယုဍမ္ဂး ပ္ဍဲရးဂါလိလဲဂှ် က္ညအာမွဲဝါပၠန်တုဲ

၄

ပ္ဍဲအဒေါဝ်ရးသမာရိဂှ် ဒးသဍောန်အာရ။

၅

ဍုၚ်သုခါမနွံယၟုပ္ဍဲရးသမာရိမညောန်ကဵုတိယျာကုက် မကဵုပ္ဍဲကောန်ဇကုယဝ်သာတ်ဂှ် အာစိုပ်ရ။

၆

ပ္ဍဲဒေသဂှ် ဍာ်ပလိုၚ်ယျာကုက်မနွံရ။ ယေသှုဝွံ ကွာ်တရဴတုဲ ဍောၚ်ၜိုတ်မ္ဂး ပ္ဍဲဇရေၚ်ဍာ်ပလိုၚ်ဂှ် ဂဇံဒၟံၚ်ရ။ တေံပယာံဂှ် ဒှ်ပယာံတရဴနာဍဳရောၚ်။

၇

ဗြဴသမာရိမွဲဂှ် သၟိက်ဂွံတုက်ဍာ်မ္ဂး ပြာပ်ကၠုၚ်တုဲ။ ယေသှုဝွံ ဍာ်သွက်အဲဂွံသုၚ်ဂှ် ကဵုညိ သာ်ဝွံ ဟီုကဵုဗြဴဂှ်ရ။

၈

ဟိုတ်မ္ဂးဂှ်။ တွးတံဝွံ သၟိက်ဂွံရာန်စဏစဂှ် အာပ္ဍဲဍုၚ်အိုတ်ရ။

၉

ဗြဴဂှ်လေ မၞးဝွံ ဒှ်မၞိဟ်ယုဍတုဲ ပ္ဍဲကဵုအဲဍိက်မဒှ်ဗြဴသမာရိဍာ်သွက်ဂွံသုၚ်ဂှ် မူဟိုတ်မအာတ်ရော သာ်ဝွံ မဟီုရ။ မူဟိုတ်မဟီုရောမ္ဂးဂှ်။ မၞိဟ်ယုဍတံဝွံ ဟွံလေပ်ပံၚ်ဖက်ကဵုမၞိဟ်သမာရိ။

၁၀

ယေသှုဂှ်လေ လာပ်သကာကျာ်ဂမျိုၚ်ဂှ်လေကီု။ သွက်အဲဂွံသုၚ်ဂှ် ကဵုညိ သာ်ဝွံ ညးမဟီုဂှ် ဒဒှ်မဒှ်ညးဂှ် ရောဂှ်လေကီုမၞးတီမ္ဂး ပ္ဍဲညးတေံဂှ် မၞးအာတ်ပၠန်ရောၚ်။ ညးဂှ်လေ ဍာ်လမျီုဂှ် ကဵုမၞးရောၚ် သာ်ဝွံ ယေသှုကလေၚ်ပၟိၚ်တုဲ။

၁၁

ဗြဴဂှ်လေ ပ္ဍဲတလအဲဂှ် သွက်ဂွံတုက်ဍာ်ဟွံမွဲ။ ဍာ်ပလိုၚ်လေ သ္ဇိုဟ်လောန်ဂှ်ဒှ်တုဲ ဍာ်လမျီုဂှ် မူဒၞာဲမဂွံရော။

၁၂

ဍာ်ပလိုၚ်ဝွံ မပိုဲညးယျာကုက်ကဵုပ္ဍဲပိုဲညးရ။ မပ္တံကဵုဇကုညးဂှ်ဒှ်တုဲ ကောန်တြုံကောန်ဗြဴကဵုတိရစ္ဆာန်ဂမၠိုၚ်တံဂှ် သုၚ်ဒၟံၚ်ဍာ်ပလိုၚ်ဂှ် အိုတ်ရ။ တလအဲဝွံ ဇၞော်ပြဲလောန်နူညးဟာ သာ်ဝွံ မဟီုရ။

၁၃

ယေသှုဂှ်လေ ညးမသုၚ်ဍာ်ဝွံ မ္ဂးဂှ် ကြဴမွဲဝါဒးထၚ်ဍာ်ပၠန်ရောၚ်။

၁၄

ညးမဂွံသုၚ်ဍာ်အဲမကဵုမ္ဂးဂှ် နူကဵုဒဒှ်မထၚ်ဍာ်ဂှ် ဂွံဗၠးသၠးလ္အိတ်တွဵုရောၚ်။ ဍာ်အဲကဵုမ္ဂးဂှ် ပ္ဍဲညးဝွံ ဒှ်ဍာ်ဗလာဲဇွောဝ်တိတ်ပ္ဍဲလမျီုမဂျိုၚ်ဒၟံၚ်ထာဝရရောၚ် သာ်ဝွံ ယေသှုတွံပၟိၚ်ရ။

၁၅

ဗြဴဂှ်လေ တလအဲ။ အဲဍိက်ဝွံ ညံၚ်ဟွံဒးထၚ်ဍာ်ဂှ်လေကီုညံၚ်ဟွံဒးကၠုၚ်တုက်ဍာ်ပ္ဍဲဒေသဝွံဂှ်လေကီု။ ဍာ်ဂှ် ကဵုအဲဍိက်ညိ သာ်ဝွံ ဟီုမ္ဂး

၁၆

ယေသှုဂှ်လေ အာရ။ သမ္ဘာမၞးဂှ် ကော်တုဲ ကၠုၚ်ပၠန်ရ။ သာ်ဝွံ ဟီုပၟိၚ်တုဲ

၁၇

ဗြဴဂှ်လေ ပ္ဍဲအဲဍိက်ဂှ် သမ္ဘာဟွံမွဲ သာ်ဝွံ ဟီုမ္ဂး ယေသှုဂှ်လေ သမ္ဘာဟွံမွဲ သာ်ဝွံ ဂလာန်မဟီုဂှ် သ္ဍာံသၟတ်ရ။

၁၈

ဟိုတ်မ္ဂးဂှ်။ သမ္ဘာမၞးမသုန်မနွံတုဲရ။ ညးမမံၚ်ကုမၞးလမုဟ်ဝွံဂှ် သမ္ဘာမၞးဟွံသေၚ်။ ပ္ဍဲအရာဝွံ ဂလာန်မသ္ဍာံသၟတ်ဂှ် မၞးဟီုတုဲရ သာ်ဝွံ တွံပၟိၚ်ရ။

၁၉

ဗြဴဂှ်လေ တလအဲ။ တဳလပိုန်ဝွံ ဒဒှ်မဒှ်ပရောဗက်ဂှ် အဲဍိက်ရိပ်တီရ။

၂၀

ဇုဇပိုဲညးဂမၠိုၚ်တံဂှ် အပ္ဍဲလတူဒဵုဝွံ မလေပ်ရေဟ်သေဟ်ရဴဂဴအိုတ်ရောၚ်။ မၞးတံမလေပ်ဟီုမ္ဂးဂှ်။ ပ္ဍဲဍုၚ်ယေရုသလေၚ်ဂှ် ဒှ်ဒမံၚ်ဒေသမဒးရေဟ်သေဟ်ရဴဂဴရောၚ် သာ်ဝွံ ဗြဴမဟီုရ။

၂၁

ယေသှုဂှ်လေ မၞးမၞိဟ်ဗြဴဂလာန်အဲဂှ် ပ္တေဟ်ရ။ ပ္ဍဲဇရေၚ်ဒဵုဝွံ ကဵုဒှ်။ ပ္ဍဲဍုၚ်ယေရုသလေၚ်ကဵုဒှ်ပယာံကာလဟွံရေဟ်သေဟ်ရဴဂဴမအံက်ဂှ် စိုပ်ကၠုၚ်ရောၚ်။

၂၂

မၞးတံဝွံ အရာဇကုဟွံတီဂှ် မလေပ်ရေဟ်သေဟ်အိုတ်ရ။ ပိုဲညးတံဝွံ အရာဇကုမတီဂှ် မလေပ်ရေဟ်သေဟ်အိုတ်ရ။ ဟိုတ်မ္ဂးဂှ်။ နူအပ္ဍဲမၞိဟ်ယုဍဒဒှ်မဟံၚ်ပြာ်ဂှ် မဂွံဒှ်ရောၚ်။

၂၃

ညးမရေဟ်သေဟ်သ္ဍာံသၟတ်တံဂှ် နကဵုဝိညာန်ဂှ်လေကီုနကဵုသစ္စဂှ်လေကီုပယာံကာလမဒးရေဟ်သေဟ်ရဴဂဴမအံက်ဂှ် စိုပ်ကၠုၚ်ရောၚ်။ လမုဟ်ဂှ်လေ စိုပ်ဒၟံၚ်တုဲရ။ ဟိုတ်မ္ဂးဂှ်။ ပ္ဍဲညးမရေဟ်သေဟ် သာ်ဝွံဂှ် ပၟိက်မအံက်မနွံရ။

၂၄

ကျာ်ဂမျိုၚ်ဝွံဂှ် ဒှ်နာံဝိညာန်ရ။ ညးမရေဟ်သေဟ်ရဴဂဴကျာ်ဂမျိုၚ်တံဝွံ နကဵုစိုတ်ဝိညာန်ဂှ်လေကီုနကဵုသစ္စဂှ်လေကီုဒးရေဟ်သေဟ်ရဴဂဴရောၚ် သာ်ဝွံ ဟီုပၟိၚ်ရ။

၂၅

ဗြဴဂှ်လေ မေသိက္ညကၠုၚ်ရောၚ် သာ်ဝွံ အဲဍိက်တီရ။ ကာလညးမစိုပ်ဂှ် ပ္ဍဲအဲဍိက်တံဝွံ အလုံသီုဖအိုတ်တံဂှ် တမော်ထၜးရောၚ် သာ်ဝွံ ပ္တီပၠန်ရ။ ရထမေသိမ္ဂးဂှ် ခရေတ်ရောၚ် သာ်ဝွံ သၟိက်ဂးရ။

၂၆

ယေသှုဂှ်လေ မဟီုဒၟံၚ်အရေဝ်ကဵုမၞးအဲဂှ် ဒှ်မေသိရောၚ် သာ်ဝွံ ဟီုပၟိၚ်ရ။

၂၇

ပ္ဍဲကာလဂှ် တွးတံဝွံ စိုပ်ကၠုၚ်တုဲ ဟိုတ်တဳလပိုန်မဟီုအရေဝ်ကဵုဗြဴတေံဂှ် ဒှ်တဴအံသဝ်အိုတ်ရ။ ၜိုန်ဂှ်လေ မူပၟိက်မနွံရော။ ကဵုဗြဴဂှ် မူဟိုတ်မဟီုအရေဝ်ရော သာ်ဝွံ ဆဗၞတ်ညးမွဲဟွံသၟာန်အိုတ်။

၂၈

ဗြဴဂှ်လေ စွံလဝ်ဍာ်နုၚ်တုဲ စဴအာပ္ဍဲဍုၚ်မ္ဂး

၂၉

ညးမထၜးပွဆအဲဍိက်မကေၚ်ပအိုတ်သီုတံဂှ် ကၠုၚ်ရံၚ်အိုတ်ညိ။ တေံညးဂှ်လေ ဒှ်ခရေတ်ဟွံသေၚ်ဟာ သာ်ဝွံ ဟီုကဵုညးဂမၠိုၚ်တုဲ

၃၀

ညးဂမၠိုၚ်တံဝွံ တိတ်နူဍုၚ်တုဲ အာပ္ဍဲဇရေၚ်တဳလပိုန်အိုတ်ရ။

၃၁

ကၠာဟွံစိုပ်ဂှ် တွးတံဝွံ ရာပ်ၜါဲစဏစဂှ် စညိ သာ်ဝွံ ဒုၚ်ဂုန်အိုတ်တုဲ

၃၂

စဏမၞးတံဟွံတီဂှ် နွံပ္ဍဲအဲရောၚ်။ သာ်ဝွံ ဟီုပၟိၚ်ရ။

၃၃

ဟိုတ်ဂှ်ရ တွးတံဝွံ ယြဴညးမွဲဂှ် ပလံၚ်စဏစတုဲရဟာ။ သာ်ဝွံ ဇကုကဵုဇကုဟီုဂးရၚ်သ္ကံအိုတ်တုဲ

၃၄

ယေသှုဂှ်လေ ဒဒှ်မပ္တုဲပၟိက်ညးမစကာဗလးနၚ်အဲဂှ်လေကီုကေစ္စညးဝွံ ဒဒှ်သၟိက်ဂွံကဵုတုဲဂှ်လေကီုဒှ်စဏစအဲရ။

၃၅

နူကဵုလမုဟ်ဂှ် လောန်အာပန်ဂတုတုဲ ဒှ်ကာလမရတ်သြောံရောၚ် သာ်ဝွံ မၞးတံမလေပ်ဟီုဟွံသေၚ်ဟာ။ အဲဟီုမ္ဂးဂှ် သွက်ဂွံရတ်ဂှ် ဗ္ၚတံဝွံ ဒဒှ်မဍုဟ်ဂဵုဒၟံၚ်လမုဟ်ဂှ် လၟဳရံၚ်အိုတ်ရ။

၃၆

ညးမရတ်သြောံတံဝွံ ဂွံဒုၚ်ကေတ်လိၚ်တုဲ သွက်ဂွံဂျိုၚ်လမျီုထာဝရဂှ် ပ္ကောံသတ်ဒကောၚ်အိုတ်ရ။ ဒှ်သာ်ဂှ်တုဲ ညးမဂြာတ်မကဵုညးမရတ်သြောံၜါရဲတံဝွံ အိုဟ်တၟိုဟ်စိုတ်မွဲစွံအိုတ်ရောၚ်။

၃၇

ညးမွဲရဲဂှ် ဂြာတ်မရ။ ညးမွဲရဲဂှ် ရတ်သြောံရ။ ဂလာန်သာ်ဂှ် ပ္ဍဲအရာဝွံ ဒှ်သ္ဍာံသၟတ်ရောၚ်

၃၈

မၞးတံဝွံ ပ္ဍဲဒေသဇကုဟွံကၠောန်ဂှ် သၟိက်ဂွံကဵုရတ်မ္ဂး အဲစကာဗလးဏာမၞးတံရ။ ညးတၞဟ်သ္အာၚ်တံဂှ် ကၠောန်ၜိုတ်တုဲ မၞးတံဝွံ အပ္ဍဲကလောန်ညးတံဂှ် လုပ်အိုတ်ရ။ သာ်ဝွံ တွံပၟိၚ်ရ။

၃၉

ဗြဴသမာရိဂှ်လေ ပွဆအဲဍိက်မကေၚ်ပတံဂှ် ညးတမော်ထၜးတုဲရ သာ်ဝွံ ဟိုတ်နူဂလာန်မဒုၚ်သက်သဳဂှ် မၞိဟ်သမာရိဗွဲမဂၠိုၚ်ညးမမံၚ်ပ္ဍဲဍုၚ်တေံဂှ် ပ္တေဟ်ယေသှုအိုတ်ရ။

၄၀

ဟိုတ်ဂှ်ရ မၞိဟ်သမာရိတံဝွံ စိုပ်ဇရေၚ်တဳလပိုန်တုဲ ညံၚ်ဂွံမံၚ်ကောံကုဇကုတံဂှ် အာတ်ပ္တီအိုတ်ရ။ ပ္ဍဲဒေသတေံဂှ် တဳလပိုန်မံၚ်ၜါတ္ၚဲရ။

၄၁

ညးတၞဟ်သ္အာၚ်ဗွဲမဂၠိုၚ်တံဝွံ ဟိုတ်နူကဵုတွဟ်ဂလာန်ပါၚ်တဳလပိုန်ဂှ် ပ္တေဟ်အိုတ်တုဲ

၄၂

ကဵုဗြဴတေံဂှ် လမုဟ်ဝွံ ပိုဲညးဟိုတ်နူဂလာန်မၞးဂှ် ပ္တေဟ်ဟွံသေၚ်။ ဂလာန်ညးဂှ် ဂွံမိၚ်နကဵုဇကုတုဲ ညးဝွံ ဒဒှ်မဒှ်နာဲမဟံၚ်ပြာ်ကောန်လောကဳမတွံဂးဒဒှ်မဒှ်ခရေတ်သ္ဍာံသၟတ်ဂှ် အဲညးတီရောၚ် သာ်ဝွံ ဟီုအိုတ်ရ။

၄၃

လောန်အာၜါတ္ၚဲတုဲ တိတ်အာနူဒေသဂှ် မ္ဂး က္ညအာပ္ဍဲရးဂါလိလဲရ။

၄၄

ဟိုတ်မ္ဂးဂှ်။ ပရောဗက်ဝွံ အပ္ဍဲရးဇကုမဒၟံၚ်ဂှ် စရာဲဟွံမွဲ သာ်ဝွံ ဇကုယေသှုမဒုၚ်သက်သဳရ။

၄၅

ကာလမစိုပ်ရးဂါလိလဲဂှ် မၞိဟ်ဂါလိလဲတံဝွံ ဒုၚ်တဲကဵုတဳလပိုန်အိုတ်ရ။ ဟိုတ်မ္ဂးဂှ် ညးတံဝွံ အပ္ဍဲဍုၚ်ယေရုသလေၚ်ပ္ဍဲပေါဲဂှ် မလေပ်အာဂှ်ဒှ်တုဲ ဆယေသှုမပအပ္ဍဲပေါဲတေံဂှ် ညာတ်အိုတ်ရ။

၄၆

ဒမံၚ်ဒေသဍာ်မကဵုဒှ်ဍာ်ဇဗျေတ်ပ္ဍဲရးဂါလိလဲပ္ဍဲဍုၚ်ကာဏဂှ် က္ညအာမွဲဝါပၠန်ရ။ ပ္ဍဲဍုၚ်ကပေရနောံကောန်အမာတ်မွဲဂှ် က္တဵုဒှ်ယဲရောဂါရ။

၄၇

ယေသှုဝွံ နူကဵုရးယုဍဒဒှ်မစိုပ်ရးဂါလိလဲဂှ် အမာတ်မိၚ်တုဲ အာပ္ဍဲဇရေၚ်တဳလပိုန်မ္ဂး ပ္ဍဲဒေသကောန်ဇကုမယဲဂှ် က္ညအာတုဲ ဒဒှ်သၟိက်ဂွံကဵုဗၠးသၠးနူကဵုယဲရောဂါဂှ် ဒုၚ်ဂုန်ရ။ ဟိုတ်မ္ဂးဂှ် ကောန်ဂှ် ချပ်ချိုတ်ရ။

၄၈

ယေသှုဂှ်လေ မၞးတံဝွံ နိမိတ်လက်သန်ကဵုအရာဒှ်တဴအံသဝ်တံဂှ် ဟွံဂွံညာတ်မ္ဂး ဟွံပ္တေဟ်အိုတ် သာ်ဝွံ ဟီုပၟိၚ်တုဲ

၄၉

တလအဲကၠာကောန်အဲဍိက်ဟွံချိုတ်ဂှ် က္ညအာညိ သာ်ဝွံ အမာတ်ပ္တီပၠန်ရ။

၅၀

ယေသှုဂှ်လေ အာရ။ ကောန်မၞးဂှ် ဂျိုၚ်လမျီုရ သာ်ဝွံ ဟီုပၟိၚ်တုဲ အမာတ်ဝွံ ဂလာန်ယေသှုမဟီုဂှ် ပ္တေဟ်တုဲ အာရ။

၅၁

ပ္ဍဲမအာပ္ဍဲဂၠံၚ်တရဴကောန်ရဲဂှ်ဇကုတံဝွံ ကၠုၚ်ဝါၚ်ဒုၚ်တလုၚ်တုဲ ကောန်တဳလဂုန်ဂှ် ဂျိုၚ်လမျီုတုဲရ သာ်ဝွံ ပ္တီအိုတ်ရ။

၅၂

မူပယာံနာဍဳဂှ် စိုပ်ဒဒှ်လလံသွာရော သာ်ဝွံ သၟာန်တုဲ လက်ကဏေအ်ထပဟ်နာဍဳဂှ် ယဲဇွဟ်ကၠေံအာရောၚ် သာ်ဝွံ ပ္တီအိုတ်ရ။

၅၃

တေံပယာံဂှ် ကောန်မၞးဝွံ ဂျိုၚ်လမျီုတုဲရဒဒှ်မဒှ်ပယာံယေသှုမဟီုပၟိၚ်ဂှ် ဂွံတီမ္ဂး မပ္တံကဵုဇကုဂှ်ဒှ်တုဲ ဆမၞိဟ်ပ္ဍဲသ္ၚိအိုတ်သီုတံဝွံ စိုပ်ဒဒှ်မပ္တေဟ်အိုတ်ရ။

၅၄

တေံနိမိတ်လက်သန်ဂှ် ယေသှုဝွံ က္ညအာနူရးယုဍပ္ဍဲရးဂါလိလဲတုဲ ဒဒှ်မထၜးဂှ် ဒှ်နိမိတ်လက်သန်ဒုတိယျရောၚ်။

နိဿဲ

ကလေင်ကေတ်လဝ် နူ "

"