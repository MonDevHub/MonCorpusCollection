ခ​ရေတ်​ဝၚ်​ယဝ်​ဟာန် ၅

ခ​ရေတ်​ဝၚ်​ယဝ်​ဟာန် ၅

၁

ကြဴဂှ် ပ္ဍဲမဒှ်ပေါဲယုဍဂှ် ယေသှုဝွံ က္ညအာပ္ဍဲဍုၚ်ယေရုသလေၚ်ပၠန်ရ။

၂

ပ္ဍဲဍုၚ်ယေရုသလေၚ်ပ္ဍဲဇရေၚ်တရၚ်သဵုနကဵုဂလာန်ဘာသာဟေဗြေဝ်ဂှ် ၝေသေသဍမနွံယၟုဍာ်ကမာမွဲမနွံရ။ ဇရေၚ်ဍာ်ကမာဂှ် ကဏာထးမသုန်မနွံရ။

၃

ပ္ဍဲကဏာထးတေံဂှ် မၞိဟ်မတ်မကၠက်။ ဇိုၚ်မချံၚ်။ ဇကုမဇြာဲသ္ကဟ်တုဲ ညးမက္တဵုဒှ်ယဲရောဂါအိုတ်သီုတံဝွံ ဒဒှ်ဍာ်မချဳစလိုက်ဂှ် ရံၚ်လၟဳမ္ဂး ဒၟံၚ်တဴအိုတ်ရ။

၄

ဟိုတ်မ္ဂးဂှ်။ ဒးပယာံတုဲ ကလုတ်ဝွံ စှ်ေဒဒက်တဴပ္ဍဲဍာ်ကမာဂှ် မ္ဂး မလေပ်ကသဳစလိုက်ဍာ်ရ။ ဍာ်မချဳစလိုက် သာ်ဝွံတုဲညးမလုပ်ကၠာဂှ် နူကဵုယဲရောဂါဇကုဆမက္တဵုဒှ်ဂှ် စိုပ်ဒဒှ်မဗၠးသၠးရ။

၅

ပ္ဍဲကာလဂှ် လုကဴပိစှ်ောဒစာံသၞာံယဲရောဂါမက္တဵုဒှ်ညးမွဲဂှ် မနွံပ္ဍဲဒေသဂှ်ရ။

၆

မၞိဟ်ဝွံ ဒဒှ်မသ္တိက်ဒၟံၚ်ဂှ် ယေသှုညာတ်တုဲ ဒှ်ဒၟံၚ်သာ်ဂှ် ဗွဲမလံရ သာ်ဝွံ တီကေတ်မ္ဂး မၞးဝွံ သၟိက်ဂွံစိုပ်ဒဒှ်မထတ်ယုက်ဟာ သာ်ဝွံ တဳလပိုန်သၟာန်ရ။

၇

ညးမယဲဂှ်လေ တလအဲ။ ကာလဍာ်မချဳစလိုက်ဂှ် အပ္ဍဲဍာ်ကမာဝွံ ညးပၠုပ်လဝ်အဲဍိက်ဂှ်ဟွံမွဲ။ ပ္ဍဲအဲဍိက်မအာဂှ် ညးတၞဟ်သ္အာၚ်မလေပ်လုပ်ကၠာအဲဍိက်ရောၚ် သာ်ဝွံ ပ္တီရ။

၈

ယေသှုဂှ်လေ က္တဵုရ။ ယိုက်ကေတ်ဇံၚ်သ္တိက်ဇကုတုဲ ဂါံကွာ်အာရ။ သာ်ဝွံ ဟီုပၟိၚ်မ္ဂး။

၉

ပ္ဍဲချိုန်ခနှဂှ် ညးဝွံ စိုပ်ဒဒှ်မထတ်ယုက်တုဲ ယိုက်ကေတ်ဇံၚ်သ္တိက်ဇကုမ္ဂး ဂါံကွာ်အာရ။ တေံတ္ၚဲဝွံဂှ် ဒှ်တ္ၚဲသဳရ။

၁၀

ဟိုတ်ဂှ်ရ မၞိဟ်ယုဍတံဂှ်လေ ဒှ်တ္ၚဲသဳရောၚ်။ ဇံၚ်သ္တိက်ဂှ် ဟွံဂပ်ဂေါဝ်ယိုက်ဏာ သာ်ဝွံ ကဵုညးမဗၠးနူယဲရောဂါဂှ် ဟီုအိုတ်ရ။

၁၁

ညးဂှ်လေ ညးမကဵုအဲဍိက်ထတ်ယုက်ဂှ် ယိုက်ကေတ်ဇံၚ်သ္တိက်ဇကုတုဲ ဂါံကွာ်အာရ သာ်ဝွံ မဟီုကဵုအဲရောၚ် သာ်ဝွံ ကလေၚ်ဟီုရ။

၁၂

မၞိဟ်ယုဍတံဂှ်လေ ယိုက်ကေတ်ဇံၚ်သ္တိက်ဇကုတုဲ ဂါံတွာ်အာရ သာ်ဝွံ ညးမဟီုကဵုမၞးဂှ် ညးဂှ် ရော သာ်ဝွံ သၟာန်အိုတ်ရ။

၁၃

မၞိဟ်ဝွံဂှ် ဒှ်ညးဂှ် ရောညးမဗၠးနူယဲရောဂါဂှ် ဟွံတီ။ ဟိုတ်မ္ဂးဂှ်။ ပ္ဍဲဒေသဝွံ ညးမကောံဒရီုရၚ်သ္ကံဗွဲမဂၠိုၚ်နွံဒၟံၚ်ဂှ်ဒှ်တုဲ ယေသှုဝွံ က္ညတိတ်အာကၞပ်ကၞပ်ရ။

၁၄

ကြဴဂှ် ယေသှုဝွံ ဆဵုဒးမၞိဟ်ဂှ် ပ္ဍဲလွဳမာန်တုဲ မၞးဝွံ ထတ်ယုက်တုဲရ။ ညံၚ်ဟွံဒးဆဵုဘဲလ္ၚမသ္ကာတ်မြဟ်ဗွဲမလောန်ပၠန်ဂှ် ကြဴဝွံ ဒုဟ် ဒုစရိုတ်ဂှ် လ္ပပ သာ်ဝွံ တဳလပိုန်ဟီုပၟိၚ်ကဵုညးဂှ်ရ။

၁၅

မၞိဟ်ဝွံ အာတုဲ ညးမကဵုဇကုထတ်ယုက်ဒဒှ်မဒှ်ယေသှုဂှ် ဟီုကဵုမၞိဟ်ယုဍတံဂှ်ရ။

၁၆

တေံပွဂှ် ဟိုတ်မပပ္ဍဲတ္ၚဲသဳတုဲ မၞိဟ်ယုဍတံဝွံ ပယဲခရယေသှုအိုတ်ရ။

၁၇

ယေသှုဂှ်လေ မအံက်အဲဝွံ ဒဵုကဵုလမုဟ်ကၠောန်ဒၟံၚ်ကလောန်ဂှ်ဒှ်တုဲ။ အဲဂှ်လေ ကၠောန်ကီုရ သာ်ဝွံ ကလေၚ်ဟီုရ။

၁၈

ဒှ်သာ်ဂှ်တုဲ ဆမပလီုတ္ၚဲသဳဟွံသေၚ်။ ကျာ်ဂမျိုၚ်ဂှ် မဇကုရောၚ် သာ်ဝွံ ကော်တုဲ ဇကုဇကုဂှ် ဟိုတ်ပတုပ်ကျာ်ဂမျိုၚ်မ္ဂး မၞိဟ်ယုဍတံဝွံ ညံၚ်ဂွံဂစိုတ်တဳလပိုန်ဂှ် ဂၠာဲချပ်အိုတ်ရ။

၁၉

ယေသှုဂှ်လေ ပ္ဍဲကဵုမၞးတံအဲဟီုသ္ဍာံသၟတ်မ္ဂးဂှ်။ ပွမအံက်မပဂှ် ကောန်ညာတ်တုဲ မလေပ်ပရ။ နကဵုဇကုမူပွမွဲမွဲဂှ် ပဟွံမာန်။ ဆအတိုၚ်မအံက်မပဂှ် ကောန်မလေပ်ပရ။

၂၀

မအံက်ဝွံ ဆာန်ကောန်တုဲ ဆဇကုမပအိုတ်သီုတံဂှ် ထၜးပ္ဍဲကောန်ရ။ ညံၚ်မၞးတံဂွံဒှ်အံသဝ်ဂှ် ပွမဇၞော်လောန်နူပွဝွံ တံဂှ် ထၜးပ္ဍဲကောန်ရောၚ်။

၂၁

မအံက်ဝွံ ညးမချိုတ်လောန်အာတံဂှ် ညံၚ်နဲမကဵုဂျိုၚ်တိုန်ဂှ်ဒှ်တုဲ ညံၚ်နဲ သာ်ဝွံ ကောန်ဂှ်လေ ဆညးမနွံပၟိက်တံဂှ် ကဵုဂျိုၚ်တိုန်ရောၚ်။

၂၂

ညးဂမၠိုၚ်တံဝွံ ညံၚ်နဲမရေဟ်သေဟ်မအံက်တၞဟ်နသၟိက်ကဵုရေဟ်သေဟ်ကောန်ဂှ်။

၂၃

မအံက်ဝွံ ဆဗၞတ်ညးမွဲဂှ် ဟွံစဳရေၚ်သၞောဝ်ခေါၚ်မစဳရေၚ်ဆမနွံဂှ် ပ္အပ်ကဵုပ္ဍဲကောန်တုဲရ။ ညးဟွံရေဟ်သေဟ်ကောန်မ္ဂးဂှ် ဒှ်ညးဟွံရေဟ်သေဟ်မအံက်မစကာဗလးနၚ်ကောန်ရောၚ်။

၂၄

အဲဟီုသ္ဍာံသၟတ်မ္ဂးဂှ်။ ဂလာန်အဲဂှ် ကလၚ်တုဲ မၞိဟ်ပ္တေဟ်ညးမစကာဗလးနၚ်အဲဂှ် ဂွံလမျီုထာဝရဂှ်ဒှ်တုဲ ဒဒှ်မစဳရေၚ်ဒုဟ်ဂှ် ဟွံဒးဒုၚ်။ နူကဵုဂစိုတ်ညးမကၠောံပ္ဍဲလမျီုမဂျိုၚ်ဂှ် မဂွံဒှ်ရ။

၂၅

အဲဟီုသ္ဍာံသၟတ်မ္ဂးဂှ်။ ညးမချိုတ်ဒၟံၚ်တံဝွံ မိၚ်ရမျှာၚ်ကောန်ကျာ်တုဲ ဆညးမမိၚ်တံဂှ် ပယာံကာလမဂွံဂျိုၚ်လမျီုဂှ် စိုပ်ကၠုၚ်ရောၚ်။ လမုဟ်ဂှ်လေ စိုပ်တုဲရ။

၂၆

ဟိုတ်မ္ဂးဂှ်။ မအံက်ဝွံ ညံၚ်နဲလမျီုမနွံဒၟံၚ်ပ္ဍဲဇကုဂှ် ပ္ဍဲကောန်ဂှ်လေ အခေါၚ်လမျီုမဂွံနွံပ္ဍဲဇကုဂှ် ကဵုတုဲရ။

၂၇

ပ္ဍဲကောန်ဝွံ ဟိုတ်မဒှ်ကောန်မၞိဟ်တုဲ အခေါၚ်မဂွံစဳရေၚ်သၞောဝ်ဂှ်လေ ပ္အပ်ကဵုတုဲရ။

၂၈

ဒတိတ်ဒဒှ်တံဝွံ လ္ပဒှ်အံသဝ်အိုတ်ညိ။ ဆညးမနွံပ္ဍဲသုသာန်အိုတ်သီုတံဂှ် မိၚ်ရမျှာၚ်ကောန်ကျာ်တုဲ

၂၉

ဒၞာဲညးမဒ္ဂေတ်ဒ္ဂေတ်မခိုဟ်တံဂှ် ပ္ဍဲဒမံၚ်လမျီုမဂွံဂျိုၚ်ဂှ်လေကီုဒၞာဲညးမဒ္ဂေတ်ဒ္ဂေတ်မယုတ်မာတံဂှ် ပ္ဍဲဒမံၚ်မစဳရေၚ်ဒုဟ်ဂှ်လေကီုပယာံကာလမဒးတိတ်ကၠုၚ်ဂှ် စိုပ်ဂတဝွံ ရောၚ်။

၃၀

အဲဝွံ နကဵုဇကုဂှ် မူပွမွဲမွဲပဟွံမာန်။ အတိုၚ်အဲမမိၚ်ဂှ် အဲစဳရေၚ်သၞောဝ်ရ။ ဒဒှ်အဲမစဳရေၚ်ဂှ်လေ ညဳသာကဵုဓဝ်ရ။ ဟိုတ်မ္ဂးဂှ်။ အဲဝွံ ပၟိက်ဇကုဂှ် ဟွံဗက်ပၟိက်မအံက်မစကာဗလးနၚ်အဲဂှ် အဲဗက်ရ။

၃၁

အဲဝွံ ဒတိတ်ဒဒှ်ဇကုဂှ် ဒုၚ်သက်သဳမ္ဂး သက်သဳအဲဟွံတန်။

၃၂

ညးတၞဟ်မဒုၚ်သက်သဳဒတိတ်ဒဒှ်အဲဂှ် မနွံမွဲဇကုရ။ သက်သဳညးတေံမဒုၚ်ပ္ဍဲဒတိတ်ဒဒှ်အဲဒဒှ်မတန်ဂှ်အဲတီရ။

၃၃

မၞးတံဝွံ စကာဏာဇရေၚ်ယဝ်ဟာန်အိုတ်တုဲ ညးဝွံ ဒုၚ်သက်သဳလ္ပာ်ဓဝ်သမ္မာရ။

၃၄

ၜိုန်ဂှ်လေ သက်သဳမၞိဟ်မကဵုဂှ် အဲဟွံပမာန။ ညံၚ်မၞးတံဂွံစိုပ်ဒဒှ်မဟံၚ်ပြာ်ဂှ် ဂလာန်ဝွံ အဲမဟီုရ။

၃၅

ယဝ်ဟာန်ဝွံ ဒှ်ပၟတ်သ္ဍဴပ္ဍေန်တုဲ ယးတမးဒၟံၚ်ရ။ မၞးတံဝွံ သၟိက်ဂွံမိပ်စိုတ်ပ္ဍဲလယးညးမွဲခနှဂှ် ပၟိက်မနွံအိုတ်ရ။

၃၆

သက်သဳဇၞော်လောန်နူကဵုသက်သဳယဝ်ဟာန်ဂှ် နွံပ္ဍဲအဲရ။ ညံၚ်အဲဂွံပ္တုဲပွမအံက်မပ္အပ်ကဵုပ္ဍဲအဲဂှ် ပွအဲမပတံဝွံ ဒဒှ်မအံက်မစကာဗလးအဲဂှ် ဒုၚ်သက်သဳလ္ပာ်အဲအိုတ်ရ။

၃၇

မအံက်ဂှ်လေ ဒုၚ်သက်သဳလ္ပာ်အဲရ။ ရမျှာၚ်မအံက်ဂှ် မၞးတံဟွံကေၚ်မိၚ်။ အယောၚ်အလာမအံက်ဂှ်လေ ဟွံကေၚ်ညာတ်။

၃၈

ဂလာန်မအံက်ဂှ်လေ ဟွံတန်ပ္ဍဲမၞးတံ။ ဟိုတ်မ္ဂးဂှ်။ ညးမအံက်မစကာဗလးနၚ်ဂှ် မၞးတံဝွံ ဟွံပ္တေဟ်တုဲ ဒၟံၚ်အိုတ်ရ။

၃၉

နကဵုသၠပတ်ဂှ် ဂွံလမျီုထာဝရရောၚ် သာ်ဝွံ မၞးတံသလေဟ်ဒၟံၚ်ပ္ဍဲစိုတ်ဂှ်ဒှ်တုဲ သၠပတ်ဂှ် ရံၚ်ဗိုန်ဗိုန်အိုတ်ရ။ တေံသၠပတ်ဂှ် ဒှ်သက်သဳအဲရ။

၄၀

မၞးတံဝွံ ညံၚ်ဂွံလမျီုဂှ် ဟွံမိက်ကၠုၚ်ပ္ဍဲဇရေၚ်အဲအိုတ်။

၄၁

စရာဲတြဳဇှ်မၞိဟ်မကဵုဂှ် အဲဟွံဒုၚ်။

၄၂

ၜိုန်ဂှ်လေ မေတ္တာဇြဟာန်မဆာန်ကျာ်ဒဒှ်ဟွံမွဲပ္ဍဲမၞးတံဂှ် အဲတီရ။

၄၃

အဲဝွံ နကဵုအခေါၚ်မအံက်ၜိုန်မစိုပ်ကၠုၚ်ဂှ်လေ မၞးတံဟွံဒုၚ်တဲကဵုအဲအိုတ်။ နကဵုအခေါၚ်ဇကုဂှ်။ ညးတၞဟ်သ္အာၚ်စိုပ်ကၠုၚ်မ္ဂး မၞးတံဝွံ ဒုၚ်တဲကဵုညးအိုတ်ရောၚ်။

၄၄

စရာဲတြဳဇှ်ဇကုကဵုဇကုမကဵုဂှ် ဒုၚ်ဒၟံၚ်မ္ဂး စရာဲတြဳဇှ်ကျာ်ဂမျိုၚ်မကဵုဂှ် ဟွံမွဲပၟိက်တုဲ ပသာ်မၞးတံပ္တေဟ်မာန်ရော။

၄၅

ပ္ဍဲဂတမအံက်ဂှ် အဲနၚ်ဒုဟ်ကဵုမၞးတံရောၚ် သာ်ဝွံ လ္ပသၠေဟ်အိုတ်။ ညးမနၚ်ဒုဟ်ကဵုမၞးတံဂှ် နွံမွဲဇကုဏီရ။ ညးတေံမ္ဂးဂှ် မဝ်သေဝ်မၞိဟ်မၞးတံမပ္တေဟ်ဂှ် မဂွံဒှ်ရောၚ်။

၄၆

မၞးတံဝွံ ပ္တေဟ်ဂလာန်မဝ်သေဝ်မ္ဂး ပ္တေဟ်ဂလာန်အဲကီုရောၚ်။ ဟိုတ်မ္ဂးဂှ်။ မဝ်သေဝ်ဝွံ ဒတိတ်ဒဒှ်အဲဂှ်ချူလဝ်တုဲရ။

၄၇

သၠပတ်ညးမချူလဝ်ဂှ် မၞးတံဟွံပ္တေဟ်မ္ဂး ဂလာန်အဲဂှ် ပသာ်ပ္တေဟ်မာန်ရော သာ်ဝွံ ကဵုမၞိဟ်ယုဍတံဂှ် တွံပၟိၚ်ရ။

နိဿဲ

ကလေင်ကေတ်လဝ် နူ "

"