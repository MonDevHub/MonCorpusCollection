ဂကောံသဒ္ဓါရတ်ပိ - ကွာန်ကအ်ဍောတ်

အဓိဌာန်ဂကောံ

ကောန်ဂကောံဂမၠိုင်ဝွံ သ္ဒးဍိုက်ပေၚ်ကဵုဓရ်ညဳသာ၊ သ္ဒးဆာန်ကၟိန်ရီုဗၚ်၊ သ္ဒးမၚ်မွဲတဴရေၚ်သ္ကအ် ညးမွဲကေုာံညးမွဲ။

ဂကောံဝွံ သ္ပဟိုတ်နူဒက်ပတန်လဝ် သၟဝ်ဓရ်သၠးပွး, ဗၠးၜးတအ်ဂှ်တုဲ ကုညးလဵုမွဲလေဝ် အခေါၚ်အုပ်ဓလီုဟွံမွဲဟေၚ်။

တၚ်ပ္တဝ်က္ဍိုပ်ဂကောံ

၁။ သ္ပကုသိုလ်ကဵုဒါန်

၂။ ထံက်ပၚ် ပရေၚ်ပညာဂကူမန်

၃။ ထံက်ပၚ် သၚ်ကတ်လ္ၚတ်ပရိယတ္တိ

၄။ ဒၞာဲထေက်ကဵုသ္ဒးထံက်ပၚ်တံဂှ် သဳကၠဳတုဲထံက်ပၚ်အာရောၚ်

ပရူပရာဂကောံ

စပ္တမ်ဒက်ဂကောံ

သာသနာ ၂၅၆၁၊ ကောဇာ ၁၃၇၉၊ ခရေတ် ၂၀၁၇၊

သၞာံစဒက်ပတန်ဂကောံဂှ် ပကောံဂွံ ဂကောံသ္ကအ်ရဲ မၞိဟ်တြုံ မၞိဟ်ဗြဴ ဗၞတ် ၆၅ တၠ နွံရောၚ်။

ဟိုတ်သ္ဂောံဒက်ဂကောံ

ရန်တၟအ်ကဵုဂကောံသ္ကအ်ရဲပြဝါ မံၚ်ဘာမွဲစွံ သ္ဂောံကလေၚ်ကောံကလောအ်တုဲ ဒက်ပတန်လဝ်ဂကောံဏအ်ရ၊ အခိၚ်ဒက်ဂကောံဏအ်ဂှ် ပ္ကောံဂွံမၞိဟ်တိုၚ်ခဳ ကိုပ်ကၠာအိုတ်ဂှ် ၂၀ တၠရ၊ ကလိဂွံတၚ်တုပ်စိုတ် နူမၞိဟ်တိုၚ်ခဳ ၂၀ တၠတအ်ဂှ်တုဲ စဖျေဟ်အစဳဇန် ကမၠောန် သွက်သ္ဂောံကၠောန် ကဵုဒါန်ဘာ မဟာထေရ်ဥပဂုတ္တ ရ၊ နူမၞိဟ်တိုၚ်ခဳ ၂၀ တၠဂှ် လလောၚ်တြးပရိုၚ် ဘိက်ကော်ပၟိၚ်ပၟဟ် သ္ကအ်ရဲမသှ်ေမံၚ်ဏီတအ်ဂှ်တုဲ ညးစိုတ်လုပ်စ ကၠောန်ကမၠောန်ဂကောံတအ် ဗိုၚ်လုပ်ကၠုၚ်ကရောမ် ဂကောံပိုယ်ဏံအိုတ်ရ။

တ္ၚဲသ္ပဒ္တန် ဒက်ဂကောံဂှ် မၞိဟ်တိုၚ်ခဳ တိုန်စိုပ် ၅ တၠ၊ သၟေဟ် ၁၅ တၠတအ်ဂှ် ကဵုဆန္ဒ ဒုၚ်တဲတုပ်စိုတ် သီုညးဖအိုတ်ရ၊(ဂိတုခ္ဍဲသဳ)

ခုတ်တၚ်ယၟုဂကောံ

ဒက်ပတန်ဂကောံတုဲကီုလေဝ် ယၟုဂကောံ ဟွံမွဲဏီရ၊ ကြပ်ဒးကၠုၚ်အခိၚ် ကဵုဒါန်စရိုဟ်ဍာ် ဘာမဟာထေရ်ဥပဂုတ္တ ဂှ် ကောန်ဂကောံတြုံတြုံတအ် ညးဂမၠိုၚ် သွက်သ္ဂောံနိမန်သၚ်တုဲ ပြာပ်တိုန်စိုပ်အာ ဘာဇၞော် ဘာမဟာဝိဟာရ ပရိယတ္တိ ကွာန်ကအ်ဍောတ်ဂှ်ရ၊ နူဂှ်မွဲက္ဆံၚ် ကောန်ဂကောံတအ် ပြာပ်လုပ်ခစ ဇရေၚ်တၠဂုဏ်အာစာ

ဒံက်တာကောဝိဒ(ဓမ္မာစရိယ M.A, Ph.D Mumbai India)

တုဲ ဂြၚ်ပ္တီ ကုတၠဂုဏ်အာစာ ပရူပရာဘိက်နိမန် ကဵုဒါန်ဖါပ်သၚ်ဂှ်ရ၊ တၠဂုဏ်အာစာ

ဒံက်တာကောဝိဒ(ဓမ္မာစရိယ M.A, Ph.D Mumbai India)

လေဝ် သၟာန်သၟုက်စပရူပရာ ကမၠောန်ကေၚ်ကာဂကောံ ဍောတ်ဇၞော်တုဲ အရေဝ်ဆက်စိုပ်အာလ္ပါ်ယၟုဂကောံပၠန်ရ၊ ကောန်ဂကောံတအ်လေဝ် ဒဒှ်ရယၟုဂကောံဟွံမွဲဂှ် လဴပဴ ကုတၠဂုဏ်အာစာတုဲ သီုဟွံလအ်လမွဲသာ် ဇဖန်ဂှ် နကဵုယၟုပြဲပြဲမွဲ

 ဂကောံသဒ္ဓါရတ်ပိ 

တၠဂုဏ်အာစာ

ဒံက်တာကောဝိဒ(ဓမ္မာစရိယ M.A, Ph.D Mumbai India)

ခုတ်တၚ်ကဵုဂကောံပိုယ်တအ်ရ။

ပရေင်ချဳဓရာင်ဂမၠိုင်

၁။ ကွဳသၠာပ္ဍိုက်ဇွ ပ္ဍဲသုသာန်(ကွာန်ကအ်ဍောတ်)

၂။ တြၚ်ပသဲ ဘာဘုတ်

၃။ ကၟာၚ်မွဲဖိုၚ် ကျာ်တဝ်တၟိ

၄။ ဖါပ်ဗ္စ သၚ် ကေုာံ ယောဂဳပၟဝ်ဓရ်ဂမၠိုင်

၅။ ကလအ်ပူဇဴအာယုဝုဍ္ဎိ မၞိသ်အာယုက်ဇၞော်(တ္ၚဲအတးကြာပ်သၞာံ)

၆။ ကဵုဒါန်ဖါပ်ဗ္စ သၚ် ကေုာံ ခရှ် (ပ္ဍဲသၞာံတၟိမံက်)

၇။ ကဵုဒါန်နုၚ်နိဓိ(ဂိတုခ္ဍဲသဳ)

၈။ ဘာမဟာထေရ်ဥပ္ပဂုတ္တ(ဂိတုကထိုန်)

၉။ ပူဇဴသၚ်အံၚ်လိခ်ပရိယတ်(ဂိတုဝသ်)

၁၀။ ဒုၚ်သ္ပဒကာခုၚ် သၚ်သွဟ်လိခ် ဂကောံသဒ္ဓမ္မဓဇဝိနယာဓိက(ဂိတုမာဃ်)

၁၁။ ထံက်ပၚ်ညးဂိယဲ

ကမၠောန်ချဳဒရာၚ် လၟေၚ်သၞာံ

သာသနာ ၂၅၆၁၊ ကောဇာ ၁၃၇၉၊ ခရေတ် ၂၀၁၇၊

၁၃၈၅ သၞာံ
ဂိတုစဲ
မ္ၚဵုကၠောံသၞာံ ကဵုဒါန်ဖါပ်သၚ်၊ ယောဂဳဂမၠိုၚ်

ဂိတုခ္ဍဲသဳ
ကဵုဒါန်စရိုဟ်ဍာ် နုၚ်နိဓိ

ကလေင်ကေတ်လဝ် နူ "

"