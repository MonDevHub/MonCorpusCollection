ဂကောံသၚ်သၟတ်မန် - ကွာန်ကအ်ဍောတ်

အဓိဌာန်ဂကောံ (၄) တၚ်

၁။ ဂကောံဝွံ ဒုၚ်သ္ဇိုၚ် ပရေၚ်ဂကူ, ပရေၚ်ဘာသာ, ပရေၚ်သာသနာ, ပရေၚ်ညဳသၟဟ် ကေုာံ ပရေၚ်ပညာတုဲ မ္ဒးရေၚ်တၠုၚ်ဒတုဲဖိုလ် သွက်ပရေၚ်ဂကူ, ပရေၚ်ဘာသာ, ပရေၚ်သာသနာ, ပရေၚ်ညဳသၟဟ် ကေုာံ ပရေၚ်ပညာဟေၚ်။

၂။ ဂကောံ အတိုၚ်မချူဖျေဟ်လဝ် တၚ်ရန်တၟအ် အလုံအိုတ်သီုတအ်ဂှ် ကောန်ဂကောံဂမၠိုၚ် မ္ဒးဆက်ယိုက်ဂၠေၚ်ကေတ်အာတလျိုၚ် စဵုကဵုဍိုက်ပေၚ်ဟေၚ်။

၃။ ဂကောံဝွံ ဒက်ပတန်လဝ်သၟဝ်ဓရ်သၠးပွး, ဗၠးၜးတအ်တုဲ ကုညးလဵုမွဲ အခေါၚ်အုပ်ဓလီု ဟွံမွဲဟေၚ်။

၄။ ဂကောံဝွံ ဍိုက်ပေၚ် မၞုံကဵုဓရ်ညဳသာ ကေုာံရေၚ်သ္ကအ်တုဲ ကုညးမလုပ်ပၠီုပၠာ်ကၠေံ ဓရ်ညဳသာတအ်ဂှ် မ္ဒးဒုၚ်တးပါဲကၠေံဟေၚ်။

တၚ်ရန်တၟအ်ဂကောံ (၅) တၚ်

၁။ သွက်သ္ဂောံဒက်ပတန်အာ ဓရ်ညဳသာ ကေုာံရေၚ်သ္ကအ်မာန်ကီု။

၂။ သွက်သ္ဂောံထံက်ပၚ်အာ ပရေၚ်ပညာမာန်ကီု။

၃။သွက်သ္ဂောံထံက်ပၚ်အာ ပရေၚ်ဘာသာ၊ သာသနာမာန်ကီု။

၄။ သွက်သ္ဂောံရေၚ်တၠုၚ်ဒတုဲဖိုလ် ထိၚ်ဒဝ်မၚ်မွဲကွာန် နဒဒှ်မွဲအခန် မွဲကဏ္ဍကီု။

၅။ သွက်သ္ဂောံပံက်မတ် သၠုၚ်ပ္တိုန်လညာတ် သၚ်ကေုာံကောန်ဂကူမာန်ကီု။

လၟေၚ်ကမၠောန်ချဳဒရာၚ်ဂမၠိုင်

၁၃၇၀ သၞာံ

၁။ ဂိတုစဲပေၚ် (၁၃၇၀) သၞာံဂှ် ဂကောံသၚ်တအ် ကၠောန်ဗဒှ်အသေဟာန် သလှာဲဂတးလညာတ် သၚ်သၟတ်ကွာန်ကအ်ဍောတ်တုဲ သၚ်ဇၞော်ဍောတ်တအ်

ဗွဲမဂၠိုၚ် မွဲဟာန်ကေုာံ သၚ်ပွဳဗွိုၚ်တအ် တိုန်စိုပ်သဳကၠဳကၠုၚ်မာန်အိုတ်တုဲ ဒက်ပတန်ကၠုၚ် ဂကောံမွဲ

'ဂကောံသၚ်သၟတ် ကွာန်ကအ်ဍောတ်'

သၟဝ်ဓရ်ညဳသာမွဲမာန်ရ။

၂။ ဂိတုစဲ (၁၂) စွေက်ဂှ် ဂကောံသၚ်သၟတ် ဒုၚ်စဳရေၚ်သၞောဝ် ကေုာံ မူဒမျိုၚ်တအ် ဇရေၚ်သၚ်အာစာ မဟာနာယက၊ နာယက ကေုာံ ကျာ်ဇၞော်အာစာဘာ

ပွဳဗွိုၚ်တအ်တုဲ သၚ်အာစာ၊ ကျာ်ဇၞော်အာစာဂမိၠုၚ်၊ ဒါယကာဂမၠိုင် ကေုာံ ဂကောံသၚ်သၟတ်တအ် စိုတ်တုပ်ရေၚ်သ္ကအ်အိုတ်တုဲ သ္ပဒတန်ကၠုၚ် ဂကောံသၚ်သၟတ် ကွာန်ကအ်ဍောတ် မွဲမာန်။

၃။ ဂိတုပသာ် (၈) စွေက်ဂှ် ဂကောံသၚ်သၟတ် ဒုၚ်သ္ဇိုၚ်တုဲ စကၠောန်ဗဒှ်ကၠုၚ် တ္ၚဲဍုၚ်မည်ဟံသာဝတဳလီု ပေၚ်(၂၅၀) သၞာံ၊ အလုံပွိုၚ်တိုက်ဍုၚ်လၟိုၚ် ပ္ဍဲဌာန ကျာ်မၚ်ဝ ကွာန်ကအ်ဍောတ်။

၁၃၇၂ သၞာံ

၁။ ဂကောံသၚ်သၟတ်တအ် က္ဍိုက်က္ဍိုပ်တုဲ ကေတ်တာလျိုၚ်တုဲ ကလေၚ်ထပ်ပံက်ဘာ ပ္ကတ်ပ္ကေၚ်ကွတ်ခမ်ပျူတာမွဲဝါပၠန်။

၂။ ကၠောန်ပ္တိတ်လိခ်အုပ် မူဒမျိုၚ် ဂကောံသၚ်သၟတ် ဗွဲမသလှဲလး။

၃။ ထံက်ပၚ်ကဵုဒါန် သဘၚ်အန္တိမအဂ္ဂဇျာပန ကျာ်ဇၞော်အာစာတၠ

ဘဒ္ဒန္တကောသလ္လ

(ဗဳအေ)၊ ဘာသုခကာရဳ ဍုၚ်ဗဂေါ။

၄။ ပတိုန်စရာဲ ကွးဘာဥတုကညၚ်သ္ကေက်သ္ကာ ညးမကလိဂွံလာဘ်ဂုဏ်တၟေၚ် နူပွိုၚ်တိုက်လၟိုၚ်ဂမၠိုင်။

၅။ ကၠောန်ဗဒှ် တ္ၚဲဍုၚ်မည်ဟံသာဝတဳလီု မရနုက်ကဵု (၃) ဝါ။

၆။ ကၠောန်ဗဒှ် ဂကောံသၚ်ဂမၠိုင် ကလအ်ပူဇဴအာစာ ကေုာံ ဒုၚ်ဂိုၚ်ကေတ်ဩဝါဒ။

၁၃၇၃ သၞာံ

၁။ ဂကောံသၚ်သၟတ် ကၠောန်ပ္တိတ်လိက်ကၞပ် ထ္ၜးဂၠံၚ်နဲသုၚ်စောဲအေန်တာနာတ် တုဲ တြးပတိတ်လဝ် ပ္ဍဲတွဵုရးဍုၚ်မန်။

၂။ ဂကောံသၚ်သၟတ် ကှ်ေချူပ္တိတ်လိက်ကၞပ်

 လျးအရံၚ် ပါရာဇိကဏ်ကှ်ေ 

သွက်တန်ဓမ္မာစရိယတုဲ ဂွံအခေါၚ်ရီုဗၚ် သၚ်မန်ကတ်လိခ်ပရိယတ္တိ တန်ဓမ္မာစရိယ။

၃။ ဂကောံသၚ်သၟတ် ကေတ်တာလျိုၚ်တုဲ စပံက်ဗ္တောန်ကၠုၚ် ဘာမန်ဥတုကညၚ်အခိၚ်ဗ္တမ်တုဲ မိမညးဇၞော်ညးဍုၚ်ကွာန်ကီု သီုကဵုညးဟွံကလိဂွံ အခေါၚ်ဗ္တောန်လိခ်မန် ပ္ဍဲအခိၚ်တ္ၚဲတအ်ဂှ်လေဝ် ဂွံအခေါၚ်ဗ္တောန်လ္ၚတ်မာန်ကၠုၚ်။

၄။ ဂကောံသၚ်သၟတ် ကေတ်တာလျိုၚ်တုဲ ဆက်ပံၚ်ဗ္တောန်အာ ပ္ကတ်ပ္ကေၚ်ကွတ်ခမ်ပျူတာ ဗွဲလၟေၚ်လၟေၚ်သၞာံကီု။

၅။ ဂကောံသၚ်သၟတ်အာက္ဍိုပ်တုဲ ကၠောန်ဗဒှ်ကၠုၚ် တ္ၚဲဍုၚ်မည်ဟံသာဝတဳလီု မွဲဝါပၠန်။

၁၃၇၄ သၞာံ

၁။ ဂကောံသၚ်သၟတ် ထပ်ချူကှ်ေ တက်တြးပ္တိတ်လိက်ကၞပ် ပါဠိမူကှ်ေ

 လျးအရံၚ် ဓမ္မသၚ်္ဂဏဳကှ်ေ 

သွက်တန်ဓမ္မာစရိယတုဲ ကဵုဒါန်ဓမ္မဒါန သွက်သၚ်အလုံဂကူမန် ညးမကတ်မံၚ်လိခ်ပရိယတ် တန်ဓမ္မာစရိယတအ် စဵုကဵုပွိုၚ်တ္ၚဲဏအ်ဝွံရ။

၂။ ဂကောံသၚ်သၟတ် ကလိဂွံအခေါၚ်ဇရေၚ်တၠမူ အာစာနာဲအံက်ပိုၚ်တုဲ ကၠောန်ပ္တိတ်ကဝး (DVD) ဗ္တောန်လိက်မန် ဗွဲမဂၠိုၚ်ဂၠၚ်မာန်ရ။

၃။ ဂကောံသၚ်သၟတ် ကၠောန်ပ္တိတ်လိက်ပလး (Exercise Book) ထံက်ပၚ်ပရေၚ်ပညာဂကူမန် လ္ၚီအုပ်ပြၚ်ပြၚ်တုဲ ကဵုဒါန်ပါ်ပရအ်ကဵု ကုကွးဘာမန်ဥတုကညၚ် ကွာန်ကအ်ဍောတ်၊ ကွာန်ကအ်ချ ကေုာံ ကွာန်သၞေဟ်ဂဒိုအ် ကီု၊ ပါ်ပရအ်ဏာ သီုလ္ပါ်ဘာကောန်ဂကူမန်တအ်ကီုရ။

၄။ ဂကောံသၚ်သၟတ် ပတိုန်ဂုဏ်စရာဲ ကွးဘာဥတုကညၚ်သ္ကေက်သ္ကာ ညးမကလိဂွံလာဘ်တၟေၚ် နူစာ(ပွိုၚ်တိုက်)ဂမၠိုၚ်။

၅။ ဂကောံသၚ်သၟတ် ပံက်ဗ္တောန်ဘာပ္ကတ်ပ္ကေၚ် ကွတ်ခမ်ပျူတာ ကုကွးဘာမန်ဥတုကညၚ် ကေုာံ သၟတ် ပ္ဍဲကွာန်ဂမၠိုၚ်။

၁၃၇၅ သၞာံ

၁။ ဂကောံသၚ်သၟတ် တက်ပ္တိတ်တဆိပ်ကြာအံၚ်ဇၞး သဘၚ်သၟာန်သွဟ်လိခ် ဂကောံသဒ္ဓမ္မဓဇဝိနယာဓိက မၞုံလၟိဟ်လ္ၚီပြၚ်ပြၚ်တုဲ ကဵုဒါန်ဂကောံဂိုဏ်ပဝါရဏာ။

၂။ ဂကောံသၚ်သၟတ် ထံက်ပၚ်ကဵုဒါန် ဂကောံဗ္တောန်လိက်ပတ်မန် ဥတုကညၚ် အလုံစာ(ပွိုၚ်တိုက်)လၟိုၚ် ဌာန - ကွာန်သၞေဟ်ခရေၚ်။

၃။ ဂကောံသၚ်သၟတ် ကှ်ေချူပ္တိတ်လိက်ကၞပ်

 လျးအရံၚ် သုတ်သဳလက္ခန် 

ပါဠိမူကှ်ေ သွက်တန်ဓမ္မာစရိယတုဲ ကဵုဒါန်ဓမ္မဒါန ကုသၚ်မန် ကတ်လိခ်ပရိယတ် တန်ဓမ္မာစရိယဂမၠိုၚ်။

၄။ ဂကောံသၚ်သၟတ် ကေတ်တာလျိုၚ်တုဲ ဆက်ပံက်အာဘာ ဗ္တောန်ပ္ကတ်ပ္ကေၚ်ကွတ်ခမ်ပျူတာ ကုဂကောံသၚ် ကေုာံ ကွးဘာသၟတ်ဂမၠိုၚ်။

၅။ ဂကောံသၚ်သၟတ် ပတိုန်ဂုဏ်စရာဲ ကွးဘာဥတုကညၚ်သ္ကေက်သ္ကာ ညးမကလိဂွံလာဘ်ဂုဏ်တၟေၚ် နူစာ(ပွိုၚ်တိုက်)ဂမၠိုၚ်။

၆။ ဂကောံသၚ်သၟတ် ထံက်ပၚ်ကဵုဒါန် ကုသၚ်မကတ်ပညာဍုၚ်သ္အာၚ် ပိဇကု (တၠဂုဏ်အာစာ အဂ္ဂသာရ၊ တၠဂုဏ်အာစာ ကောဝိဒ၊ တၠဂုဏ်အာစာ နန္ဒိယ)၊ မွဲဇကုမ္ဂး သြန်ဒဝ်ဠာ ၂၀၀။

၇။ ဂကောံသၚ်သၟတ် ထံက်ပၚ်ကဵုဒါန် ကုသၚ်မဂိယဲၜါဇကု( တၠဂုဏ်ဇၞော် ဩဘာသ၊ တၠဂုဏ် အရဳယာနန္ဒ )၊ မွဲဇကုမ္ဂး ၅၀၀၀၀ ဒ္ကေဝ်။

ပ္တိုန်ဂုဏ်စရာဲ သၚ်အာဇာနဲအံၚ်လိက်

ပွမတြးပ္တိတ်လိက်ကၞပ်ဂမၠိုၚ်

ကလေင်ကေတ်လဝ် နူ "

"