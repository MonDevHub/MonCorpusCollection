ဂတိုပ်ကၠောအ်၊ တၞံ

ဂတိုပ်ကၠောအ်

(

အၚ်္ဂလိက်

:

pennywort/Gotu Kola

, Burmese: မြင်းခွာ) နယၟု သိပ္ပံ မကော်စ Centella asiatica ဝွံ ဒှ် တၞံဍောတ်တ် မၞုံ ကုပ္ကဴ၊ သတ် မလုပ်လၟိဟ်တၞောဝ် Apiaceae မွဲရ

၊၊ တမ်ဗဳဇဍေဟ်ဂှ် ကၠုင် နူ ဍုင်အာယှ ဒၞာဲမဍုက်ဍေက်

တုဲ နဒဒှ် စၞ ကေုာံ ဂဥုဲဂှ် စကာဒၟံင်ရ၊၊

ဂတိုပ်ကၠောအ်ဝွံ ပ္ဍဲ လဟီုမန် ဟတိုပ်ကၠောအ် တုဲ နကုအရေဝ်လိက် ချူ ဂတိုပ် ဟွံသေင်မ္ဂး ဂတိုပ် ၜါဝွံ မလေပ် ဒှ် သံသယျမာန်ရ၊၊ ရံင်ကဵု အရေဝ်သိင်္ဃိုရ် မကော် Gotu kola တုဲ kola ဗီုသိင်္ဃိုရ် ဂွံ အဓိပ္ပါယ် တၞး တုဲ မအရေဝ် ဂတိုပ်ကၠောအ်ဝွံ မန်လွဳစလဝ် နူ သိင်္ဃိုရ် ဒှ်မာန်ဂှ်ရ

ဂတိုပ်ကၠောအ်

ဂှ် ဒှ် အရေဝ်တမ် ဒှ်မာန်ရ၊၊ တၞးဍေဟ်ဂှ် ဟိုတ်မတုပ်ဒၟံင် ဗီုပြင်ဇိုင်ၚဴတုဲ ဗီုသံသကြိုတ် ညးကော်စ (မဏ္ဍုကပါနဳ Mandukaparni) မဂွံအဓိပ္ပါယ် တၞံဇိုင်ၚဴ၊၊ ဗၟာ ညာတ်ကေတ် မတုပ်ဗီု သၞေပ်ချေဟ် တုဲ ဗၟာကော် မြင်းခွာ၊ မန်ဒေသလ္ၚဵုလေဝ် ကော် တၞံသၞေပ်ချေဟ် နွံကီုရ၊၊

ဗမံက်ထ္ၜး

ဂတိုပ်ကၠောအ်ဝွံ မလေပ်တိုန် ပ္ဍဲ ဒေသဂမ္တဴ ဒၞာဲတိမဍေက်ဍေက် ပ္ဍဲ ဂၠးတိ ဒၞာဲဗွဲမဂၠိုင်ရ၊၊ တၞံဍေဟ်ဂှ် မၞုံ ကုက္ဍိုပ်တုဲ နူ က္ဍိုပ်ဂှ် တၞုင်သောဲဂၠိင် တိုန်ဒၟံင်တုဲ ကၞောတ်တၞုင်ဂှ် နွံ ကုတၞးမွဲတၞး မၞုံဗီုပြင်ဂတာဗလးရ၊၊ တၞးဍေဟ် နွံၜိုတ် ၂ ဇြေန်ဒဳမဳတာ၊၊ တၞုင်ကီု တၞးကီုဂှ် ဒှ် အသာ်တ္ၚေက်ကြံင်င်ရ၊၊ တၞံဍေဟ် နွံ ကုလဝါတုဲ လဝါတအ်ဂှ် ပရးကဵု ညံင်တၞံတၟိ ဂွံဆက်တိုန်ရ၊၊ ပ္ကဴဍေဟ် အသာ်ဗု ဍောတ်သောဲတုဲ တိုန်ဒၟံင် ပ္ဍဲ က္ဍိုပ်ဍေဟ် မၞုံ ကုမသုန် ကု တြဴထာင်ရ၊၊ ဇၟာပ်ဍောင်ပ္ကဴဂှ် နွံ ကုကသဵုကၟက် (stamen/ဝတ်ဆံဖို) မသုန်တၞုင်တုဲ ကသဵုၝောအ်(style)ၜါရ၊၊ သတ်ဍေဟ်ဂှ် ဍောတ်တုဲ မၞုံ ကုသၞော်မတီု ၜေတ်ဒၟံင်ရေင်သကအ်ရ၊၊ သတ်ဍေဟ် ပေင်ပိဂိတုမ္ဂး ကြံင်ရ၊၊ ညံင်ရဴတၞံတၟိ မတိုန် နကုလဝါကီု နကုမဍေဟ်ဂှ်လေဝ် တၞံတၟိ တဵုဂွံကီုရ၊၊ အလုံမွဲတၞံ သီု ရိုဟ်ဂှ် စဂွံရ၊၊ နွံ ရှ်ကတင် ညိညရ၊၊

ဂမ္စာဲ

ဂတိုပ်ကၠောအ်ဂှ် တမ်ဗဳဇဍေဟ် ကၠုင် နူ တိုက်ဒကုတ် အိန္ဒိယ၊ အာရှဒိုဟ်အဂၞဲ ကေုာံ ဒေသတိဂမ္တဴ ဒေသအဂၞဲ ဍုင်အမေရိကာန်ရ၊၊ ဂတိုပ်ကၠောအ်ဂှ် ဒှ် ဂကူတၞံမဍုက်ဍေက်မွဲတုဲ ဒးစိုတ် ပ္ဍဲ တိဍာ်မဍုက်ဍေက်တအ်ရ၊၊ ပ္ဍဲဒၞာဲတိကှ်ကှ်တအ်လေဝ် ယဝ်ရ ကဵု ဍာ်မာန်မ္ဂး တဵုလွဳဂွံ ကီုရ၊၊ တုဲပၠန် ပ္ဍဲ သ္ၚိလေဝ် တဵုဂွံ ကီုရ၊၊

ဓါတု

Triterpene

compounds of

Centella asiatica

ဂတိုပ်ကၠောအ်ဂှ် နွံ ကုဓါတ် တြိတေရ်ပေနဝ်အိဒ် (pentacyclic triterpenoids) သီု ကုဓါတ်

asiaticoside

,

brahmoside

,

asiatic acid

, and

brahmic acid

(madecassic acid). Other constituents include

centellose

,

centelloside

, and

madecassoside

.

လွပ်

ဂတိုပ်ကၠောအ်ဂှ် နဒဒှ် ကဝေက်၊ သွသောတ်၊ ကေုာံ ကၞပ်ဂှ် ပ္ဍဲ ဒေသဍုင်မန်ဗၟာ မစဂၠိုင်ရ၊၊ ပါဲနူဂှ်တုဲ ဗုတ်ပ္တိတ်/ထၞက်ပ္တိတ် ဍာ်တုဲ သုင် နဒဒှ် ဍာ်ယာမလေဝ် နွံကီုရ၊၊

ဂတိုပ်ကၠောအ်ဝွံ နဒဒှ် ဂဥုဲမွဲဂှ် စကာကၠုင် နူ အခိင် တၟာလအ်ရ၊၊ ဂတိုပ်ကၠောအ်ဝွံ ပဓဝ် ပခိုဟ် ကုညံင်ဆီဂွံဒြေပ်လောဲ ပ္ဍဲ ခန္ဓကာယပိုဲ၊ ဓါတ်ကၠေင် မၞုံ ပ္ဍဲဆီဂှ်လေဝ် ဍေဟ် ပလာဲကဵု မာန်ရ၊၊ အစာဂဥုဲကြုက်ခေတ်တြေံ Li Qing Yuen ဟီု ယဝ်ရ စ ဂတိုပ်ကၠောအ် ရိုဟ်ဟ်တ္ၚဲမ္ဂး ဍေဟ် ပကဵု ညံင်ဂွံထတ်ယုက်တုဲ ဇမၠိင်ကဵု အာယုက်ရ၊၊ ဂတိုပ်ကၠောအ်ဂှ် ပကဵု ညံင် စၞ လာဲလောဲသွာရ၊၊ ဂတိုပ်ကၠောအ်ဂှ် စဵုဒၞာကဵု ယဲမကတဵုဒှ် ပ္ဍဲ စၞာံ မပ္တံ ကသံက် ကသေန်တအ်၊၊ တုဲပၠန် ပခိုဟ်ကဵု ကတေင်အာရီုဂမၠိုင်တုဲ ပကဵု ညံင် စိုတ်သမ္တီဂွံခိုဟ်၊ ပခိုဟ်ကဵု ဒြဟတ်က္ဍဟ် ဂွံကၠောန်ကမၠောန် လအ်အ်မာန်တုဲ သီုကဵု ဒြဟတ် ကုကလာပ်ရုပ်ဂမၠိုင်ရ၊၊ ပါဲနူဂှ်တုဲ ဂတိုပ်ကၠောအ်ဂှ် သီုပခိုဟ်ကဵု ကတေင် ပ္ဍဲ ပၚပ်ပၚေင်ဂမၠိုင်ရ၊၊ ဆဂး ယဝ်ရ ပ္ဍဲမွဲတဲဓဝ် စဂၠိုင်လောန်ၜက်အာ နူဗၞတ်မ္ဂး က္ဍိုပ်ဂိ ကေုာံ ဗၜူ ဒှ်စမာန်ရ၊၊ (တင်စၟတ် ဂတိုပ်ကၠောအ်ကှ်ကှ်ဂှ် သုင်နဒဒှ် ဂဥုဲသွိုင် မသုင်ရိုဟ်ဒဒှ်တ္ၚဲဂှ် လောန်ၜက်အာ နူဗၞတ်ဗ္ၜတ် မစၞောန်ထ္ၜးလဝ်ဂှ် မိက်ဂွံသ္ဂး ပ္ဍဲဒၞာဲဏအ်ရ၊၊)

နိဿဲ

journal | authorlink =Gohil KJ, Patel JA, Gajjar AK. | title =Pharmacological Review on Centella asiatica: A Potential Herbal Cure-all. | journal = Indian J Pharm Sci | volume = | pages = 546 56 | date = September 2010

"Centella asiatica (Asiatic pennywort)". Invasive Species Compendium, CABI. 22 November 2017. Retrieved 2 January 2018.

United States Department of Agriculture. "Plant Profile for Centella asiatica". Retrieved 15 July 2012.

Floridata. "Centella asiatica". Retrieved 15 July 2012.

Singh, B. and Rastogi, R. P. 1969. A reinvestigation of the triterpenes of Centella Asiatica. Phytochemistry 8: 917 921.

Singh, B. and Rastogi, R. P. 1968. Chemical examination of Centalla Asiatica Linn III. Constitution of brahmic acid. Phytochemistry 7: 1385 1393. doi:10.1016/S0031-9422(00)85642-3

book|last1=Murray|first1=edited by Joseph E. Pizzorno, Jr., Michael T.|title=Textbook of natural medicine|date=2012|publisher=Churchill Livingstone|location=Edinburgh|isbn=9781437723335|page=650|edition=4th

Gotu Koa - verdens vigtigste urt (ဂတိုပ်ကၠောအ် မဒှ်ဂဥုဲ ကိစ္စဇၞော်အိုတ် ပ္ဍဲဂၠးတိ)

Archived

၂၀၁၉-၀၄-၀၂ at the

Wayback Machine

ကလေင်ကေတ်လဝ် နူ "

"