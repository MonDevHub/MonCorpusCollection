စရင်မၞိဟ် သဟရးဗၟာ ၂၀၂၄

စရင်မၞိဟ် သဟရးဗၟာ ၂၀၂၄

ဂှ် ဒှ် စရင် မဗက်ဂၠာဲပ္ကောံလဝ် ပွိုင် ၁၅ တ္ၚဲ နူ ၁ အံက်တဝ်ဗာ စဵု ၁၅ အံက်တဝ်ဗာ ၂၀၂၄ နကုဌာနဝန်ဇၞော်ဒြဟတ်ညးဍုင်ကွာန် ကု ပရေင်စၟဳစၟတ်မၞိဟ်မလုပ်တိတ် (Ministry of Immigration and Population) ရ။ ဒုင်သဇိုင် ကုဂလာန်သမာန် မပါ်လဝ် ကဏ္ဍ ၉၊ သမာန် ၆၈ တုဲ ပ္ကောံချူလဝ်ရ။ စၞးမသၟာန် ဇကုမုဂကူဂှ် သၟာန် ပ္ဍဲသ္ၚိဇကု မုအရေဝ် မဟီုဒၟံင်ဂှ်တုဲ တင်ဏအ် ပကဵု ညံင်ဂကူဟွံသေင် ကုဗၟာတအ် ဟွံပေင်စိုတ် နွံကီုရ။ တုဲပၠန် စရင်မၞိဟ်ဏအ်ဂှ် ဒှ် အရာမပါလုပ် ပ္ဍဲကမၠောန်သဘင်မာဲ ၂၀၂၅ ရောင် ညာတ်ကေတ်တုဲ ရဲပၠန်ဂတးတအ် ဒစဵုဒစးကၠုင် ကမၠောန်မပ္ကောံ စရင်မၞိဟ်ဏအ် နွံကီုရ။

ဂလာန်သမာန်ဂမၠိုင်

စရင်

စရင်မၞိဟ်ဂှ် နူ ဌာနစရင်မၞိဟ် ပ္တိတ် ပ္ဍဲ ဂိတုဒဳဇြေမ္ဗာ ၂၀၂၄။ အလုံမွဲ သဟရးဗၟာဂှ် မၞိဟ်နွံ ၅၁,၃၁၆,၇၅၆ တၠ။ ပ္ဍဲဂှ် ဆ မၞိဟ် ၃၂,၁၉၁,၄၀၇ ဂှ် နကု နူဌာနဂှ် ကံက်ဂွံလဝ်တုဲ နူဒၞာဲမကံက် ဟွံဂွံဂှ် ဆိင်တုဲ ပၠုပ်စုတ်လဝ် ၁၉,၁၂၅,၃၄၉ တၠ။ 
ပ္ဍဲစရင် မကံက်ဂွံလဝ် မၞိဟ်တြုဟ် နွံ ၁၅,၁၀၅,၂၁၅ တၠ၊ မၞိဟ်ဗြဴ နွံ ၁၇,၀၈၆,၁၉၂ တၠ။ ဟိုတ်ဂှ်ရ မၞိဟ်တြုဟ် နွံ ၄၆,၉ က္ဍိုပ်ကၠံ၊ မၞိဟ်ဗြဴ ၅၃,၁ က္ဍိုပ်ကၠံ။

စရင်မၞိဟ် ပ္ဍဲတွဵုရးဍုင်မန်ဂှ်

လၟိဟ်မကံက်ဂွံ သီုဖအိုတ် နွံ ၁,၂၈၆,၀၇၃ တၠ၊ ပ္ဍဲဂှ် မၞိဟ်တြုဟ် နွံ၅၉၀,၈၆၂ တၠ မၞိဟ်ဗြဴ နွံ၆၉၅,၂၁၁ တၠ။ မၞိဟ်မဆိင်ပၠုပ်စုတ် နူဒၞာဲမကံက်ဟွံဂွံ ၄၃၁,၀၉၂ တၠ။ ပံင်သီုဖအိုတ် နွံ၁,၇၁၇,၁၆၆ တၠ။

နိဿဲ

ကလေင်ကေတ်လဝ် နူ "

"